 
 
 
 

 

 
 

1 (24) 
 

6.3.2024 

TSV/26/2020 

 
 
 
 
 

 

Tietosuojavaltuutetun ja seuraamuskollegion päätökset  

 

Asia 

 

 

Asiakkaaksi rekisteröitymisen edellyttäminen ja henkilötietojen säilyttäminen yksit-
täisostoksen verkkokaupasta tekemisen yhteydessä 

Rekisterinpitäjä 

 

Verkkokauppa.com Oyj  

 

1. Asiassa on kyse Verkkokauppa Oyj:n käytännöstä, joka edellyttää verkko-ostoksia 
pankkikortilla tehtäessä asiakastilin luomista. Tietosuojavaltuutetun toimisto on ottanut 
asian tutkittavaksi 13.4.2021 

2. Asiaan liittyvä kantelu on tullut vireille tietosuojavaltuutetun toimistossa 10.12.2020. 
Vireillesaattaja  on  ilmoituksessaan  kertonut,  että  verkkokauppaostosten  tekeminen 
edellytti  rekisteröitymistä  ja  salasanojen  luomista,  jotta  ostaminen  pankkikortilla  olisi 
mahdollista. Vireillesaattaja ei halunnut rekisteröityä ja luoda salasanoja. 

3. Asian vireillesaattaja ei ole asiassa hallintolain (434/2003) 11 §:n mukainen asian-
osainen, koska asiassa annettava päätös ei tule koskemaan vireillesaattajan oikeutta, 
etua tai velvollisuutta. Päätös annetaan kuitenkin tiedoksi vireillesaattajalle. 

Tietosuojavaltuutetun päätös sisäänrakennettua ja oletusarvoista tietosuojaa ja 
henkilötietojen säilytysajan rajoittamista koskevassa asiassa 

Rekisterinpitäjältä saatu selvitys 

Selvityspyyntö 13.4.2021 

4. Tietosuojavaltuutetun toimisto on pyytänyt Verkkokauppa.com Oyj:ltä selvitystä 
asiassa 13.4.2021 päivätyllä selvityspyynnöllä. Rekisterinpitäjä on antanut asiassa 
kirjallisen selvityksen 26.4.2021. 

5. Rekisterinpitäjä perustelee selvityksessään käytäntöään sillä, että se voi rekisteröi-
tymisen kautta syntyvän asiakastilin avulla luotettavasti tunnistaa rekisteröidyn ja yllä-
pitää osoitusvelvollisuuttaan. Rekisterinpitäjän mukaan asiakastili mahdollistaa myös 
rekisteröidyn oikeuksien toteuttamisen, sillä rekisteröity voi suoraan tilinhallinnassa 
käyttää esimerkiksi tarkastus- ja korjausoikeuttaan sekä hallinnoida 

Tietosuojavaltuutetun toimisto 
PL 800, 00531 Helsinki – puh. 029 566 6700 (vaihde) – tietosuoja@om.fi – www.tietosuoja.fi 

 
 
 
 

 
2 (24) 
 

 
 
 

suoramarkkinointisuostumusta. Rekisterinpitäjä toteaa selvityksessään, että asiakas-
tilin henkilötietojen käsittely perustuu rekisteröidyn ja rekisterinpitäjän väliseen sopi-
mukseen. 

6. Rekisterinpitäjän selvityksen mukaan palvelun toteuttamiseksi välttämättömiä tie-
toja, kuten nimi, sähköpostiosoite ja puhelinnumero, säilytetään siihen asti kun tili sul-
jetaan rekisteröidyn pyynnöstä. Asiakastilin luominen ei rekisterinpitäjän mukaan 
edellytä osoitetiedon antamista, vaan toimitusosoite pyydetään vasta ensimmäisen 
tilauksen yhteydessä. Asiakastilin voi sulkea olemalla yhteydessä asiakaspalveluun. 
Rekisterinpitäjä esittää selvityksessään, että lakisääteiset velvoitteet voivat edellyttää 
joidenkin tietojen säilyttämistä myös tämän jälkeen.  

Kuuleminen ja lisäselvityspyyntö 7.7.2022 

7. Tietosuojavaltuutetun toimisto on lähettänyt Verkkokauppa.com Oyj:lle kuulemis- ja 
lisäselvityspyynnön 7.7.2022.  Tietosuojavaltuutetun toimisto on varannut Verkko-
kauppa.com Oyj:lle tilaisuuden tulla kuulluksi asiassa esitetyistä tosiseikoista ja asiaa 
koskevasta alustavasta arviosta.  Lisäksi tietosuojavaltuutetun toimisto on varannut 
Verkkokauppa.com Oyj:lle tilaisuuden tulla kuulluksi asiassa mahdollisesti määrättä-
västä seuraamuksesta sekä mahdollisuuden toimittaa muuta mahdollista dokumen-
taatiota, jolla sen näkemyksen mukaan on merkitystä asian ratkaisussa. Verkko-
kauppa.com Oyj on toimittanut vastauksensa tietosuojavaltuutetun toimistolle 
2.9.2022. 

8. Rekisterinpitäjä esittää vastauksessaan, että yleinen tietosuoja-asetus tai muukaan 
tietosuojasääntely ei nimenomaisesti tai implisiittisesti velvoita elinkeinonharjoittajaa 
tarjoamaan potentiaalisille asiakkaille mahdollisuutta asioida verkkokaupassa rekiste-
röitymättä, vaan rekisteröitymisen edellyttäminen tai edellyttämättä jättäminen on 
elinkeinonharjoittajan liiketoiminnallinen päätös, jonka tekeminen on elinkeinonharjoit-
tajan elinkeinovapauden piiriin kuuluva oikeus. Rekisterinpitäjä katsoo, että sillä on 
elinkeinovapauteensa perustuen ollut oikeus valita verkkokaupassaan konsepti, jossa 
asiakkaan tulee rekisteröityä verkkokaupan asiakkaaksi verkkokauppa-alustan kaik-
kia toiminnallisuuksia käyttääkseen. Rekisterinpitäjä on perustellut tällä asiakastilin ja 
rekisteröitymisen edellyttämistä yksittäisten verkko-ostosten yhteydessä.  

9. Rekisterinpitäjä toteaa vastauksessaan lisäksi, että asiakkaiden henkilötietojen kä-
sittely on välttämätöntä palvelukokonaisuuden tarjoamiseksi ja sopimuksen täyttä-
miseksi. Rekisterinpitäjä esittää, että verkkokauppa voi sinänsä teknisesti mahdollis-
taa kulutushyödykkeiden tilaamisen ilman, että asiakas itse rekisteröityy ja luo tilin 
myyjän tietojärjestelmiin. Tällöinkin verkkokauppa-alustan taustajärjestelmässä syn-
tyy kuitenkin tili, johon tiedot asiointitapahtumasta kirjautuvat. Niin ikään myymälöistä 
kulutushyödykkeitä ostettaessa tilaukset kirjautuvat kunkin myymälän omalle tilille. 
Ilman kirjautumista ja asiakastilin luomista tapahtuvan verkkokauppa-asioinnin mah-
dollistamiseksi kerätyt ja käsitellyt tiedot ovat rekisterinpitäjän mukaan hyvin pitkälti 
samat kuin tilanteessa, jossa asiakas itse aktivoi käyttäjätilin ja tekee ostoksensa 
käyttäjätilille kirjautuneena. Rekisterinpitäjän mukaan ainoa käytännön ero on se, että 
jälkimmäisessä tilanteessa asiakas itse voi halutessaan kirjautua luomalleen tilille ja 
tarkastella kootusti osto- muita asiakastietojaan. 

10. Rekisterinpitäjä esittää vastauksessaan, että se on valinnut näistä edellä kuva-
tuista vaihtoehdoista liiketoimintamallin, jossa ostosten tekeminen verkkokaupassa 
edellyttää rekisteröitymistä ja asiakastilin luomista. Rekisterinpitäjän mukaan yleisen 

Tietosuojavaltuutetun toimisto 
PL 800, 00531 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 
 
 
 

 
3 (24) 
 

tietosuoja-asetuksen lähtökohta on, että oikeus henkilötietojen suojaan ei ole abso-
luuttinen, vaan sitä on tarkasteltava suhteessa sen tehtävään yhteiskunnassa, ja sen 
on suhteellisuusperiaatteen mukaisesti oltava oikeassa suhteessa muihin Euroopan 
perusoikeuskirjassa tunnustettuihin perusoikeuksiin, mukaan lukien elinkeinovapau-
teen. Rekisterinpitäjä esittää, että elinkeinonharjoittajan vapaus määritellä liiketoimin-
tamallinsa kuuluu perusoikeuskirjan 16 artiklassa ja perustuslain (731/1999) 18 §:ssä 
säädetyn elinkeinovapauden piiriin. Yleisen tietosuoja-asetuksen tai muunkaan tieto-
suojasääntelyn ei siten voida rekisterinpitäjän näkemyksen mukaan automaattisesti 
katsoa rajoittavan rekisterinpitäjän oikeutta valita liiketoimintamalliaan, kunhan valitun 
liiketoimintamallin toimeenpanon yhteydessä toteutettu henkilötietojen käsittely ta-
pahtuu yleisen tietosuoja-asetuksen ja muun tietosuojasääntelyn puitteissa. 

11. Rekisterinpitäjä esittää vastauksessaan, ettei yleispäätelmää siitä, etteivät asiak-
kaat haluaisi asiakastiliä, voida tehdä. Tätä ei muuta se seikka, että vireillesaattaja ei 
ole halunnut asiakastiliä. Rekisterinpitäjän näkemyksen mukaan myöskään tietosuo-
jasääntely ei johda tähän päätelmään, eikä tietosuojasääntely edellytä, että elinkei-
nonharjoittajan tulisi liiketoimintamallistaan päättäessään huomioida yksittäisten re-
kisteröityjen toiveet tai tahtotila. Verkkokauppa.com Oyj:n kivijalkamyymälöissä asi-
ointi ja ostosten tekeminen on mahdollista ilman asiakkaaksi rekisteröitymistä. 

12. Säilytysajan rajoittamisen osalta rekisterinpitäjä esittää, että yleinen tietosuoja-
asetus ei edellytä säilytysajan olevan ”mahdollisimman lyhyt”, vaan ”niin kauan kuin 
on tarpeen” käsittelyn tarkoituksen kannalta. Rekisterinpitäjän mukaan rekisteröitymi-
nen perustaa asiakassuhteen, jonka pituuden asiakas itse määrittelee. Rekisterinpitä-
jän mukaan olisi kestämätöntä, jos se määrittelisi asiakkaidensa puolesta, kuinka pit-
kään henkilö on Verkkokauppa.com Oyj:n asiakas sen jälkeen, kun asiakkuus on 
syntynyt ja asiakastili luotu.  

13. Rekisterinpitäjä toteaa, että se myy myös hyvin pitkäikäisiä laitteita, joissa voi olla 
hyvin pitkiä takuu- ja/tai virhevastuuaikoja. Rekisterinpitäjä toteaa edelleen, että Suo-
messa myyjän virhevastuun ajallista ulottuvuutta ei ole laissa rajattu. Kuluttajalle myy-
dyn tavaran on kestettävä ajan, jota kuluttaja voi kyseessä olevan tavaran osalta 
yleensä perustellusti olettaa. Pitkäikäisiksi miellettyjen tai markkinoitujen laitteiden 
kohdalla väitteen tavaran riittämättömästä tavanomaisesta käyttöiästä voi esittää 
vielä huomattavan pitkän ajanjakson jälkeen siitä, kun laite on kuluttajalle myyty. 
Verkkokaupasta ostetuille televisioille, tietokoneille, tableteille ja kameroille Verkko-
kauppa.com Oyj tarjoaa lisäksi kolmen vuoden takuun. Rekisterinpitäjä toteaa, että 
Verkkokauppa.com Oyj:n virhevastuu ei välttämättä pääty kyseisen kolmen vuoden 
takuuajan päättyessä, vaan myyjän antamasta takuusta huolimatta virhevastuu mää-
räytyy aina pakottavan kuluttajansuojasääntelyn perusteella. Rekisterinpitäjän mu-
kaan kodinelektroniikkalaitteiden pitkäikäisyyden vuoksi Verkkokauppa.com Oyj:n 
asiakkaiden asiointiväli voi tosiasiassa myös olla huomattavan pitkä. 

14. Rekisterinpitäjän näkemyksen mukaan on hyvää asiakaspalvelua ja asiakkaan 
edun mukaista, että rekisteröityneellä asiakkaalla on asiakastilinsä kautta pääsy 
verkko-ostoksiaan koskeviin tietoihin ja kuitteihin koko asiakkuutensa ajan. Rekiste-
röityminen asettaa myös kuluttajalle odotuksia siitä, että Verkkokauppa.com Oyj säi-
lyttää asiakkaan puolesta verkko-ostoksiin liittyvät tositteet niin pitkään, kun asiakas 
voi niitä tarvita takuuseen tai virhevastuuseen liittyvien tai muiden oikeuksiensa käyt-
tämiseksi taikka muihin tarkoituksiin. Esimerkiksi nykyisinä etätyöaikoina asiakas voi 
myös hankkia tiettyä kodinelektroniikkaa kotitoimistonsa tarpeistoksi, jolloin hankinnat 
voi vähentää verotuksessa. Rekisterinpitäjän mukaan kuitteja ja tositteita ei ole 

Tietosuojavaltuutetun toimisto 
PL 800, 00531 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 
 
 
 

 
4 (24) 
 

tarpeen toimittaa Verohallinnolle verovähennysten ilmoittamisen yhteydessä, mutta 
verottaja voi pyytää verovelvollista toimittamaan kuitteja tai tositteita myöhemmin. Re-
kisterinpitäjä jatkaa, että Verohallinto edellyttääkin että verovelvollinen säilyttää vero-
tuksen tositteitaan kuuden vuoden ajan verovuoden päättymisestä. 

15. Rekisterinpitäjä kertoo selvityksessään, että se ei säilytä kaikkia asiakaan tilillä 
olevia tietoja koko asiakkuuden keston ajan, vaan asiakkuuden keston ajan säilyte-
tään perustiedot (nimi, sähköpostiosoite ja puhelinnumero) ja mahdolliset tilauksia 
koskevat tiedot. Sen sijaan sellaisia tietoja, joiden pitkäaikaisen säilyttämisen Verkko-
kauppa.com Oyj ei katso tuovan asiakkaalle lisäarvoa, kuten erinäiset loki- ja kirjautu-
mistiedot, K-18 tuotteissa vaadittu syntymäaika, varmuuskopiot, analytiikkatiedot 
sekä luotonarviointiin käytetyt tiedot, poistetaan säännöllisesti. Näille henkilötiedoille 
rekisterinpitäjä kertoo määritelleensä säilytysajat. 

16. Rekisterinpitäjän mukaan asiakastilin luomisen edellyttäminen verkko-ostosten 
tekemiseksi ei myöskään riko oletusarvoista tietosuojaa koskevaa vaatimusta, sillä 
menettely ei johda käsittelyn tarkoituksen kannalta tarpeettomien tietojen keräämi-
seen ja käsittelyyn. 

17. Asiakastilin tietojen poistamisesta rekisterinpitäjä kertoo seuraavasti: Kun asiakas 
pyytää henkilötietojensa poistamista, asiakastili suljetaan. Asiakasitilin sulkemisesta 
käynnistyy asiakastietojen poistomenettely. Kaikki asiakasta koskevat tiedot poiste-
taan tai anonymisoidaan 30 päivän sisällä, jos asiakkaalla ei ole ollut tilillään yhtään 
tilausta. Jos asiakkaan tilillä on tilauksia, tilauksia koskevat tiedot irtautetaan asiakas-
tilistä erikseen edelleen säilytettäviksi ja kaikki tilauksissa olevat henkilötiedot ano-
nymisoidaan lakisääteisten velvollisuuksien päätyttyä. Tilauksia koskevia tietoja Verk-
kokauppa.com Oyj on velvoitettu säilyttämään kirjanpitolain (1336/1997) 2 luvun 10 
§:n mukaisen kirjanpitoaineiston säilytysaikaa koskevan velvollisuuden mukaisesti. 
Tilauksia koskevia tietoja Verkkokauppa.com Oyj ei voi poistaa kokonaan, sillä poisto 
vaikuttaisi talouslaskentaan ja lakiin perustuvat velvoitteitteet edellyttävät tietojen säi-
lyttämistä. Näin ollen Verkkokauppa.com Oyj säilyttää tilauksia koskevia tietoja (ilman 
tilauksiin liittyneitä henkilötietoja) kirjanpitolainsäädännön mukaisesti riippumatta siitä, 
onko asiakas poistanut tilinsä tai käyttänyt yleisen tietosuoja-asetuksen mukaista oi-
keuttaan saada tietonsa poistetuksi. Jos asiakas tekee myöhemmin ostoksen verkko-
kaupasta ja rekisteröityy uudelleen, hänelle luodaan uusi asiakastili. 

Täydentävä kuuleminen ja lisäselvityspyyntö 22.11.2023 

18. Tietosuojavaltuutetun toimisto on lähettänyt Verkkokauppa.com Oyj:lle täydentä-
vän kuulemis- ja lisäselvityspyynnön 22.11.2023. Verkkokauppa.com Oyj on toimitta-
nut vastauksensa tietosuojavaltuutetun toimistolle 21.12.2023. 

19. Rekisterinpitäjä esittää kuulemisvastauksessaan, että mikäli se sallisi asiak-
kaidensa tekevän ostoksia verkkokaupassaan ilman rekisteröitymistä, se joutuisi ke-
räämään ja tallentamaan tilauksen tekemiseen ja toimittamiseen vaadittuja henkilötie-
toja tilauskohtaisesti, mikä ei ole tietoturvan kannalta asianmukaista eikä tietojen mi-
nimointia koskevan periaatteen mukaista. 

20. Rekisterinpitäjän mukaan rekisteröityminen perustaa Verkkokauppa.comin ja asi-
akkaan välille asiakkuuden, joka mahdollistaa Verkkokauppa.comin verkkokauppa-
alustan ja sen kaikkien toiminnallisuuksien käytön. Sopimussuhde on voimassa tois-
taiseksi, jolloin sen pituuden määrittelee asiakas itse. 

Tietosuojavaltuutetun toimisto 
PL 800, 00531 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 
 
 
 

 
5 (24) 
 

21. Rekisterinpitäjä toteaa selvityksessään, että se ei säilytä kaikkia asiakaan tilillä 
olevia tietoja asiakkuuden koko keston ajan. Rekisterinpitäjä kertoo säilyttävänsä asi-
akkuuden koko keston ajan asiakkaan asiakkuuden ylläpitämiseksi tarvittavat asiak-
kaan perustiedot (nimi, sähköpostiosoite ja puhelinnumero), sekä mikäli tilauksia on 
tehty, tilauksia koskevat tiedot sekä asiakkaan aktiivisen osoitetiedon. 

22. Rekisterinpitäjä esittää, että se että henkilötietojen säilytysajan määrittelee asia-
kas, ei tarkoita, etteikö säilytysaikaa olisi määritelty ollenkaan tai etteikö säilytysajan 
määräytymiselle olisi määritelty kriteeriä tietosuoja-asetuksessa edellytetyllä tavoin. 
Rekisterinpitäjä toteaa määritelleensä säilytysajan määräytymisen kriteeriksi asiak-
kaan asiakkuuden keston. Henkilötietojen säilytysaika on sen mittainen kuin asiakas 
itse haluaa. 

23. Rekisterinpitäjä esittää selvityksessään, että verkkokauppa-asiakas itse määritte-
lee asiakkuuden ylläpitämiseksi tarvittavien perustietojensa sekä mahdollisia tilauksia 
koskevien henkilötietojensa säilytysajan, ja suljetuille asiakastileille on luotu automati-
soitu poistoprosessi. Rekisterinpitäjä ei näin ollen katso jättäneensä toteuttamatta 
asianmukaisia teknisiä ja organisatorisia keinoja oletusarvoisen tietosuojan toteutumi-
sen varmistamiseksi. 

24. Rekisterinpitäjä ei muutoinkaan katso, että sen säilytysaikakäytäntö olisi vastoin 
oletusarvoisen tietosuojan vaatimusta (yleisen tietosuoja-asetuksen 25(2) artikla). 
Rekisterinpitäjä ei näkemyksensä mukaan käsittele verkkokauppa-asiakkaistaan mi-
tään sellaisia tietoja, jotka eivät ole tarpeellisia sen määrittelemiä käsittelytarkoituksia 
varten. 

25. Rekisterinpitäjä kertoo, että se on parhaillaan toteuttamassa passiivisten asiakas-
tilien automaattista poistomekanismia. Toiminnon valmistuttua Verkkokauppa.com 
tulee jatkossa lähettämään automaattisen sähköpostitiedotteen jokaiselle asiakkaalle, 
joka on ollut kirjautumatta asiakastililleen yli kuusi vuotta. Sähköpostitiedotteita lähe-
tetään samalle henkilölle useita ennen kuin tili poistetaan. Tili poistetaan, ellei asia-
kas ryhdy toimiin tilin ylläpitämiseksi.  

26. Poistoprosessin käynnistäväksi inaktiivisuusajaksi on valittu kuusi vuotta, koska 
kyseisen ajanjakson sisään mahtuu suurin osa Verkkokauppa.comin takuu- ja virhe-
vastuuajoista sekä muihin Verkkokauppa.comin lakisääteisiin velvoitteisiin perustuvat 
säilytysajat. Rekisterinpitäjän arvion mukaan toiminto on tulossa julki vuoden 2024 
ensimmäisellä neljänneksellä. 

27. Rekisterinpitäjän mukaan pääsääntöisesti verkkokauppa-asiakas rekisteröityy asi-
akkaaksi tehdessään ensimmäisen verkkokauppaostoksensa Verkkokauppa.comin 
verkkokaupassa. Samassa yhteydessä asiakas myös hyväksyy Verkkokauppa.comin 
sopimusehdot sekä vahvistaa tutustuneensa tietosuojaselosteeseen, jossa kuvataan 
henkilötietojen käsittely. Verkkokauppatilausta koskevaa sopimusta ei rekisterinpitä-
jän mukaan voida erottaa verkkokauppa-asiakkaaksi rekisteröitymistä koskevasta so-
pimuksesta. Yksittäinen verkkokauppatilauksen tekeminen tapahtuu sopimusasiak-
kuuden sisällä ja sille alisteisena, myös henkilötietojen käsittelyn osalta. 

28. Rekisterinpitäjän mukaan kaikki Verkkokauppa.comin tietosuojaselosteessa ku-
vattu henkilötietojen käsittely ei perustu yleisen tietosuoja-asetuksen 6 artiklan 1 koh-
dan b alakohdassa tarkoitettuun sopimuksen täytäntöönpanoa koskevaan käsittely-
perusteeseen, vaan tietyissä tilanteissa myös rekisterinpitäjän oikeutettuun etuun 

Tietosuojavaltuutetun toimisto 
PL 800, 00531 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 
 

 
6 (24) 
 

 
 
 

(esimerkiksi asiakkuuteen tai tilaukseen liittyvien informointiviestien tai tuotearvoste-
lupyyntöjen lähettäminen), rekisteröidyn suostumukseen (esimerkiksi viikkokirjeen 
tilaus ja sähköinen suoramarkkinointi) tai rekisterinpitäjän laista johtuvaan velvollisuu-
teen (esimerkiksi kirjanpitolaista johtuvat velvollisuudet). 

Kilpailu- ja kuluttajaviraston lausunto 10.3.2023 

29. Tietosuojavaltuutetun toimisto on pyytänyt Kilpailu- ja kuluttajavirastoa lausumaan 
rekisteröitymisen edellyttämisestä verkkokauppatoiminnassa. Kilpailu- ja kuluttajavi-
rasto on antanut lausuntonsa 10.3.2023. 

30. Kilpailu- ja kuluttajavirasto toteaa lausunnossaan, että asia liittyy keskeisesti ylei-
sen tietosuoja-asetuksen alaan. Kilpailu- ja kuluttajavirasto toteaa edelleen, että ku-
luttaja-asiamies ei ota kantaa yleisen tietosuoja-asetuksen noudattamiseen tai sovel-
tamiseen. 

31. Kilpailu- ja kuluttajaviraston lausunto on toimitettu tiedoksi rekisterinpitäjälle 
22.11.2023. 

Taustatietoja 

Palvelunkuvaus 

lemmikki- 

32.  Verkkokauppa.com  Oyj  myy  tietotekniikkaa,  viihde-elektroniikkaa,  lelu-,  peli-,  ur-
heilu-, 
lastenhoitotuotteita  sekä  asennuspalveluita  www.verkko-
kauppa.com -verkko-osoitteessa ylläpidetyssä verkkokaupassa sekä kivijalkamyymä-
löissä. Verkkokauppa.com Oyj:n päätoimialana on tietokoneiden, niiden oheislaitteiden 
ja ohjelmistojen vähittäiskauppa. 

ja 

Liikevaihto 

33. Verkkokauppa.com Oyj:ltä 2.11.2023 saadun tiedon mukaan Verkkokauppa.com 
Oyj:n liikevaihto vuodelta 2022 on 543 100 000 euroa.1  

Asiakastilien määrä 

34. Aktiivisia asiakastilejä on 1 977 854 kappaletta.2 

Sovellettavasta lainsäädännöstä 

35. Asiassa sovelletaan Euroopan parlamentin ja neuvoston yleistä tietosuoja-asetusta 
(EU)  2016/679  (tietosuoja-asetus)  sekä  täsmentävää  kansallista  tietosuojalakia 
(1050/2018). 

36.  Yleisen  tietosuoja-asetuksen  5(1)(a)  artiklassa  säädetään  lainmukaisuuden  peri-
aatteesta. Artiklan mukaan henkilötietoja on käsiteltävä lainmukaisesti. 

37. Yleisen tietosuoja-asetuksen 5(1)(b) artiklassa säädetään käyttötarkoitussidonnai-
suuden  periaatteesta.  Artiklan  mukaan  henkilötiedot  on  kerättävä 
tiettyä, 

 

1 Verkkokauppa.com Oyj:n tietosuojavaltuutetun toimistolle 2.11.2023 toimittama tilinpäätös 2022. 
2 Rekisterinpitäjän 2.9.2022 antama selvitys. Selvityksen mukaan rekisterinpitäjä käsittelee 2 316 100 rekisteröidyn tie-
toja. Luku sisältää asiakkaat, joilla on asiakastili, sekä rekisteröidyt, jotka ovat tilanneet vain uutiskirjeen. 

Tietosuojavaltuutetun toimisto 
PL 800, 00531 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 
 
 
 

 
7 (24) 
 

nimenomaista ja laillista tarkoitusta varten, eikä niitä saa käsitellä myöhemmin näiden 
tarkoitusten kanssa yhteensopimattomalla tavalla. 

38. Yleisen tietosuoja-asetuksen 5(1)(c) artiklassa säädetään tietojen minimointiperi-
aatteesta. Artiklan mukaan henkilötietojen on oltava asianmukaisia ja olennaisia ja ra-
joitettuja siihen, mikä on tarpeellista suhteessa niihin tarkoituksiin, joita varten niitä kä-
sitellään. 

39. Yleisen tietosuoja-asetuksen 5(1)(e) artiklassa säädetään säilytyksen rajoittamis-
periaatteesta. Artiklan mukaan henkilötietoja on säilytettävä muodossa, josta rekiste-
röity on tunnistettavissa ainoastaan niin kauan kuin on tarpeen tietojenkäsittelyn tar-
koitusten  toteuttamista  varten;  henkilötietoja  voidaan  säilyttää  pidempiä  aikoja,  jos 
henkilötietoja  käsitellään  ainoastaan  yleisen  edun  mukaisia  arkistointitarkoituksia 
taikka tieteellisiä tai historiallisia tutkimustarkoituksia tai tilastollisia tarkoituksia varten 
89 artiklan 1 kohdan mukaisesti edellyttäen, että yleisessä tietosuoja-asetuksessa vaa-
ditut asianmukaiset tekniset ja organisatoriset toimenpiteet on pantu täytäntöön rekis-
teröidyn oikeuksien ja vapauksien turvaamiseksi. 

40. Yleisen tietosuoja-asetuksen 6 artiklassa säädetään käsittelyn lainmukaisuudesta. 
6 artiklan 1 kohdan b alakohdan mukaan käsittely on lainmukaista ainoastaan jos ja 
vain siltä osin kuin käsittely on tarpeen sellaisen sopimuksen täytäntöön panemiseksi, 
jossa rekisteröity on osapuolena, tai sopimuksen tekemistä edeltävien toimenpiteiden 
toteuttamiseksi rekisteröidyn pyynnöstä. 

41. Yleisen tietosuoja-asetuksen 13 artiklassa säädetään toimitettavista tiedoista, kun 
henkilötietoja kerätään rekisteröidyltä. Artiklan 2 kohdan a alakohdan mukaan rekiste-
rinpitäjän on silloin, kun henkilötietoja saadaan, toimitettava rekisteröidylle tieto henki-
lötietojen säilytysajasta, tai jos se ei ole mahdollista, tämän ajan määrittämiskriteerit. 

42. Yleisen tietosuoja-asetuksen 25 artiklassa säädetään sisäänrakennetusta ja ole-
tusarvoisesta tietosuojasta. Artiklan 1 kohdan mukaan ottaen huomioon uusimman tek-
niikan ja  toteuttamiskustannukset sekä käsittelyn luonteen, laajuuden, asiayhteyden 
ja tarkoitukset  sekä  käsittelyn aiheuttamat todennäköisyydeltään ja  vakavuudeltaan 
vaihtelevat riskit luonnollisten henkilöiden oikeuksille ja vapauksille rekisterinpitäjän on 
käsittelytapojen  määrittämisen  ja  itse  käsittelyn  yhteydessä  toteutettava  tehokkaasti 
tietosuojaperiaatteiden, kuten tietojen minimoinnin, täytäntöönpanoa varten asianmu-
kaiset tekniset ja organisatoriset toimenpiteet, kuten tietojen pseudonymisointi ja tar-
vittavat suojatoimet, jotta ne saataisiin sisällytettyä käsittelyn osaksi ja jotta käsittely 
vastaisi yleisen tietosuoja-asetuksen vaatimuksia ja rekisteröityjen oikeuksia suojattai-
siin. Yleisen tietosuoja-asetuksen 25 artiklan 2 kohdan mukaan rekisterinpitäjän on to-
teutettava asianmukaiset tekniset ja organisatoriset  toimenpiteet, joilla varmistetaan, 
että oletusarvoisesti käsitellään vain käsittelyn kunkin erityisen tarkoituksen kannalta 
tarpeellisia henkilötietoja. Tämä velvollisuus koskee kerättyjen henkilötietojen määriä, 
käsittelyn laajuutta, säilytysaikaa ja saatavilla oloa. 

Oikeudellinen kysymys 

43. Tietosuojavaltuutettu arvioi ja ratkaisee asian edellä mainitusti yleisen tieto-
suoja-asetuksen (EU) 2016/679 ja tietosuojalain (1050/2018) pohjalta.  
 

Tietosuojavaltuutetun tulee ratkaista: 
 

Tietosuojavaltuutetun toimisto 
PL 800, 00531 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 

 
 
 
 

 
8 (24) 
 

1)  Onko rekisterinpitäjän toimintatapa, joka on edellyttänyt asiakkaaksi rekis-

teröitymistä yksittäisostoksen tekemiseksi verkkokaupassa ollut yleisen 
tietosuoja-asetuksen 5(1)(e) ja 25(2) artiklojen mukainen 
 

2)  Onko rekisterinpitäjä käsitellyt henkilötietoja yleisen tietosuoja-asetuksen 
5(1)(e) ja 25(2) artiklojen mukaisesti säilyttäessään yksittäisostoksia teh-
neiden rekisteröityjen asiakastileille kerättyjä tietoja määräämättömän 
ajan, ellei rekisteröity ole huomannut pyytää erikseen tietojensa poista-
mista 

Tietosuojavaltuutettu ei tässä päätöksessä arvioi rekisterinpitäjän henkilö-
tietojen käsittelyä muilta osin. 

Tietosuojavaltuutetun päätös 

44. Rekisterinpitäjän toimintatapa, joka on edellyttänyt asiakkaaksi rekisteröitymistä 
yksittäisostoksen tekemiseksi verkkokaupassa, ei ole ollut yleisen tietosuoja-asetuk-
sen 5(1)(e) ja 25(2) artiklojen mukainen. Menettely on johtanut siihen, että myös yk-
sittäisostosten tekijöiden tietoja on säilytetty pidempään kuin kertaostoksen toteutta-
minen olisi edellyttänyt.  

45. Rekisterinpitäjä ei ole määritellyt asiakastileille keräämilleen verkkokauppa-asiak-
kaiden henkilötiedoille säilytysaikoja yleisen tietosuoja-asetuksen 5(1)(e) ja 25(2) ar-
tiklojen edellyttämällä tavoin. Rekisterinpitäjä on säilyttänyt sanottuja henkilötietoja 
määräämättömän ajan, ellei rekisteröity ole pyytänyt tietojensa poistamista.  

46. Rekisterinpitäjälle annetaan yleisen tietosuoja-asetuksen 58(2)(d) artiklan mukai-
nen määräys saattaa käsittelytoimet kohdissa 44 ja 45 todettujen rikkomisten osalta 
tietosuojasääntelyn mukaisiksi. Tämän määräyksen nojalla rekisterinpitäjän tulee 
määritellä verkkokauppa-asiakkaiden henkilötiedoille yleisen tietosuoja-asetuksen 
edellytykset täyttävä säilytysaika sekä huolehtia siitä, että se muuttaa kohdassa 44 
tarkoitettua toimintatapaansa. Rekisterinpitäjän tulee lisäksi poistaa tai anonymisoida 
yleisen tietosuoja-asetuksen edellytykset täyttäviä säilytysaikoja vanhemmat verkko-
kauppa-asiakkaiden henkilötiedot ilman aiheetonta viivästystä.  

47. Rekisterinpitäjälle annetaan edellä kohdissa 44 ja 45 todetun menettelyn osalta 
yleisen tietosuoja-asetuksen 58(2)(b) artiklan mukainen huomautus yleisen tieto-
suoja-asetuksen 5(1)(e) artiklan ja 25(2) artiklan rikkomisesta.  

Hallinnollinen seuraamusmaksu 

48. Tietosuojalain 24 §:n mukaan yleisen tietosuoja-asetuksen 83 artiklassa säädetyn 
hallinnollisen seuraamusmaksun määrää tietosuojavaltuutetun ja apulaistietosuoja-
valtuutettujen yhdessä muodostama seuraamuskollegio. Seuraamusmaksua koskeva 
asia annetaan seuraamuskollegion ratkaistavaksi. Seuraamuskollegion on näin ollen 
arvioitava, onko rekisterinpitäjälle määrättävä yleisen tietosuoja-asetuksen 58 artiklan 
2 kohdan i alakohdan mukainen hallinnollinen seuraamusmaksu tietosuojavaltuutetun 
antamien huomautuksen ja määräyksen lisäksi.  

49. Asiaa ei saateta seuraamuskollegion arvioitavaksi siltä osin kuin kyse on rekiste-
röitymisen edellyttämisestä yksittäisostoksen tekemiseksi verkkokaupassa, eli niin 

Tietosuojavaltuutetun toimisto 
PL 800, 00531 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 
 

 
9 (24) 
 

 
 
 

kutsutusta pakkorekisteröitymisestä. Vastaisuudessa tällaisesta menettelystä voidaan 
määrätä hallinnollinen seuraamusmaksu.    

Päätöksen perustelut 

50. Nyt arvioitavana olevassa asiassa rekisterinpitäjä on edellyttänyt, että yksittäistä 
ostosta tekevä verkkokauppa-asiakas rekisteröityy Verkkokauppa.comin asiakkaaksi, 
eli käytännössä luo itselleen asiakastilin. Rekisterinpitäjän verkkokaupassa asiointi 
edellyttää siten aina asiakastilin luomista riippumatta siitä, haluaako asiakas rekiste-
röityä rekisterinpitäjän asiakkaaksi.  
 
51. Rekisterinpitäjä säilyttää asiakastilin tietoja, kuten asiakkaan yksittäisiä ostoker-
toja koskevia tietoja, lähtökohtaisesti siihen asti kun tili suljetaan asiakkaan erillisestä 
pyynnöstä. Tietojen kerryttämisen päättyminen ja tietojen poistaminen edellyttää si-
ten, että rekisteröity tekee yleisen tietosuoja-asetuksen 17 artiklan mukaisen henkilö-
tietojen poistopyynnön. Rekisterinpitäjän toimintatapa siirtää myös vastuuta henkilö-
tietojen suojaamisesta rekisteröidylle.3 
 
52. Nyt arvioitavassa asiassa on kyse sanotulle asiakastilille kerättävien henkilötieto-
jen säilyttämisen lainmukaisuudesta, eli siitä, onko yleisen tietosuoja-asetuksen mu-
kaista asettaa yksittäisen ostotapahtuman edellytykseksi asiakastilin luominen ja hen-
kilötietojen käsittely, ml. säilyttäminen, johon sanotun tilin luominen johtaa. Tässä asi-
assa on lisäksi kyse siitä, onko yleisen tietosuoja-asetuksen mukaista säilyttää asia-
kastilin kautta kerättäviä henkilötietoja siihen asti kun rekisteröity mahdollisesti pyytää 
henkilötietojensa poistamista. Käytännössä tämä voi tarkoittaa, että henkilötietoja säi-
lytetään yksittäisestä ostotapahtumasta jopa kymmeniä vuosia.  
 
53. Yleisen tietosuoja-asetuksen 5(1)(e) artiklan mukainen säilytyksen rajoittamisen 
periaate edellyttää, että henkilötietoja säilytetään muodossa, josta rekisteröity on tun-
nistettavissa, ainoastaan niin kauan kuin on tarpeen tietojenkäsittelyn tarkoitusten to-
teuttamista varten. Käsittelyn tarkoitus on näin ollen keskeinen edellytys, kun määri-
tetään, kuinka kauan henkilötietoja voidaan säilyttää.4 Rekisterinpitäjän on lisäksi 
pystyttävä perustelemaan, miksi säilytysaika on tarpeen kyseessä olevia henkilötie-
toja ja niiden käsittelyn tarkoitusta varten.5 Rekisterinpitäjän on myös kyettävä esittä-
mään säilytysajan syyt ja lailliset perusteet.6 Henkilötietojen säilytysajan tulee niin 

 

3 Riskinhallinta on keskeinen rekisterinpitäjälle kuuluva tehtävä. Henkilötietojen säilyttämiseen liittyvät riskit kasvavat, 
kun henkilötietoja säilytetään julkisen verkon kautta saatavilla. 
4 Ks. tästä myös Euroopan tietosuojaneuvoston lausunto: EDPB Ohjeet 4/2019 25 artiklan mukaisesta sisäänrakenne-
tusta ja oletusarvoisesta tietosuojasta Versio 2.0, annettu 20. lokakuuta 2020, kohta 80. Laintulkinnassa on myös huomi-
oitava tietosuojasääntelyn tavoite varmistaa henkilötietojen korkeatasoinen suoja (ks. esim. asia C-414/16, ratkaisun 
kohta 44). Silloin, kun unionin oikeuden säännöstä voidaan tulkita usealla tavalla, etusija on annettava tulkinnalle, jolla 
voidaan varmistaa säännöksen tehokas vaikutus (ks. esim. asia C‑31/17, ratkaisun kohta 41, sekä asia C-154/21, ratkai-
sun kohta 29). 
5 Rajoitettaessa yksityisyyttä ja henkilötietojen suojaa koskevien oikeuksien harjoittamista millään tavalla edellytetään 
tiukkaa tarpeellisuuskoetta, ks. esim. EDPB Ohjeet 2/2019 yleisen tietosuoja-asetuksen 6 artiklan 1 kohdan b alakohdan 
perusteella tapahtuvasta henkilötietojen käsittelystä rekisteröidyille tarjottavien verkkopalvelujen yhteydessä, Versio 2.0, 
8. lokakuuta 2019, erityisesti alaviite 19, sekä Euroopan tietosuojavaltuutetun ohjeistus Assessing the necessity of mea-
sures that limit the fundamental right to the protection of personal data: A Toolkit, 11 April 2017, s. 7. Tarpeellisuuden 
käsitteessä on kyse yhteisön oikeuden itsenäisestä käsitteestä, jota on tulkittava siten, että se vastaa täysimääräisesti 
tietosuojasääntelyn tavoitetta, ks. esim. Euroopan yhteisöjen tuomioistuimen ratkaisu asiassa C‑524/06, kohta. 52. 
6 Ks. myös Euroopan tietosuojaneuvoston lausunto: EDPB Ohjeet 4/2019 25 artiklan mukaisesta sisäänrakennetusta ja 
oletusarvoisesta tietosuojasta Versio 2.0, annettu 20. lokakuuta 2020, kohta 82. 

Tietosuojavaltuutetun toimisto 
PL 800, 00531 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 

 

 
 
 
 

 
10 (24) 
 

ikään olla mahdollisimman lyhyt,7 ja henkilötiedoille tulee lähtökohtaisesti määritellä 
säilytysaika, josta rekisteröityjä tulee myös informoida.8 

54. Säilytyksen rajoittamisperiaate on osa yleisen tietosuoja-asetuksen lähtökohtana 
olevaa sisäänrakennetun ja oletusarvoisen tietosuojan vaatimusta (yleisen tietosuoja-
asetuksen 25 artikla), jota noudattaakseen rekisterinpitäjän tulee rakentaa järjestel-
mänsä ja menettelynsä siten, että tietosuoja on otettu asianmukaisesti huomioon 
alusta alkaen. Sisäänrakennetun ja oletusarvoisen tietosuojan toteutuminen edellyt-
tää, että rekisterinpitäjä panee tietosuojaperiaatteet, kuten säilytyksen rajoittamisperi-
aatteen, täytäntöön tehokkaasti ja että säilytysajan osalta varmistetaan, että tämä kä-
sittely kohdistuu vain käsittelyn kunkin erityisen tarkoituksen kannalta tarpeellisiin 
henkilötietoihin.  

55. Todettakoon, että yleisen tietosuoja-asetuksen 5(1)(c) artiklan mukainen tietojen 
minimointiperiaate edellyttää niin ikään, että rekisterinpitäjä varmistaa että henkilötie-
toja säilytetään sellaisessa muodossa, jonka avulla rekisteröityjen tunnistaminen on 
mahdollista, vain sen aikaa kuin on tarpeen niiden tarkoitusten kannalta, joita varten 
henkilötietoja käsitellään.9  

Asiakkaalta edellytetyn rekisteröitymisen yhteydessä kerättyjen henkilötietojen säilyt-
täminen  

56. Tässä tapauksessa rekisterinpitäjä on edellyttänyt verkkokauppa-asiakkaita luo-
maan itselleen asiakastilin myös tilanteissa, joissa on ollut kyse kertaluonteisesta os-
toksesta. Yksittäisiä ostoksia ei ole ollut mahdollista tehdä rekisterinpitäjän verkko-
kaupassa ilman asiakastilin luomista. Tällöin henkilötietojen säilytysajasta muodostuu 
pidempi kuin yksittäisen verkkokauppatilauksen käsittelemiseksi olisi yleisen tieto-
suoja-asetuksen säännösten mukaan perusteltua.  
 
57. Rekisterinpitäjä on esittänyt tietosuojavaltuutetun kuulemispyyntöön antamas-
saan vastauksessa, että tietosuojasääntely ei nimenomaisesti tai implisiittisesti vel-
voita elinkeinonharjoittajaa tarjoamaan potentiaalisille asiakkaille mahdollisuutta asi-
oida verkkokaupassa rekisteröitymättä. 
 
58. Pitää sinänsä paikkansa, että yleisessä tietosuoja-asetuksessa tai muussakaan 
tietosuojaa koskevassa sääntelyssä ei ole nimenomaisia säännöksiä ostotapahtuman 
yhteydessä tapahtuvasta rekisteröinnistä. Yleisessä tietosuoja-asetuksessa on kui-
tenkin varsin yksiselitteisesti säädetty henkilötietojen keräämisestä ja säilyttämisestä. 
Tietosuojavaltuutetun käsityksen mukaan riidatonta on, että elinkeinonharjoittajan lii-
ketoimintamallin tulee täyttää yleisen tietosuoja-asetuksen 5(1)(e) ja 25(2) artiklojen 
edellytykset.  
 
59. Asian arvioinnissa on kiinnitettävä huomiota siihen, että rekisterinpitäjä on käsitel-
lyt henkilötietoja verkkokauppaostamisen toteuttamistarkoituksessa. Henkilötietoja 
tulee tällaisessa tilanteessa käsitellä siten ainoastaan siinä laajuudessa, mitä ostetun 
tuotteen kaupan toteuttaminen edellyttää. On huomattava, että yleisen tietosuoja-
asetuksen 25(2) artiklan mukainen vaatimus tietojen käsittelyn rajoittamisesta 

 

7 Ks. yleisen tietosuoja-asetuksen johdantokappale 39. 
8 Ks. yleisen tietosuoja-asetuksen 13(2)(a) artikla. 
9 Ks. tarkemmin Euroopan tietosuojaneuvoston lausunto: EDPB Ohjeet 4/2019 25 artiklan mukaisesta sisäänrakenne-
tusta ja oletusarvoisesta tietosuojasta Versio 2.0, annettu 20. lokakuuta 2020, kohta 80.  

Tietosuojavaltuutetun toimisto 
PL 800, 00531 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 

 
 
 
 

 
11 (24) 
 

tarpeelliseen koskee nimenomaisesti sekä henkilötietojen käsittelyn laajuutta että säi-
lytysaikaa. Yksittäisiin verkkokauppaostoksiin liittyvä henkilötietojen käsittely ei edel-
lytä, että rekisteröidylle luodaan tässä asiassa tarkoitettu asiakastili, joka johtaa hen-
kilötietojen säilyttämiseen pidempään kuin yksittäinen ostotapahtuma edellyttäisi. 

60. Tietosuojavaltuutettu kiinnittää huomiota siihen, että tässä päätöksessä tarkastel-
lussa menettelyssä asiakkaat, eli rekisteröidyt eivät ole voineet tehdä aktiivisesti valin-
taa asiakastilin luomisesta. Tietosuojavaltuutettu kiinnittää tämän osalta rekisterinpitä-
jän huomiota siihen, että sisäänrakennetun ja oletusarvoisen tietosuojan vaatimusten 
täyttymiseksi rekisteröidyille tulisi pyrkiä antamaan mahdollisimman laaja mahdollisuus 
päättää  heidän  omien  henkilötietojensa  käsittelystä.10  Asiakkaaksi  rekisteröitymisen 
edellyttäminen ja tähän liittyvä henkilötietojen käsittely, erityisesti käsittelyn keston pit-
kittyminen verrattuna siihen, mikä olisi verkkokauppaostoksen tekemiseksi tarpeellista, 
eivät ole yhteensovitettavissa tämän lähtökohdan kanssa. 

61. Mikäli rekisteröity ei ole esittänyt rekisterinpitäjälle yleisen tietosuoja-asetuksen 
17 artiklan mukaista henkilötietojen poistopyyntöä, rekisterinpitäjä on jatkanut henki-
lötietojen kerryttämistä ja säilyttämistä rekisteröidylle luodun asiakkuuden nojalla. Tie-
tosuojavaltuutettu korostaa, että henkilötietojen käsittely ei ole edellä kuvatussa laa-
juudessa yleisen tietosuoja-asetuksen 5(1)(e) eikä 25(2) artiklan mukaista. Vaikka 
kerätyt henkilötiedot ovat asiassa saadun selvityksen perusteella sinänsä olleet tar-
peellisia verkko-ostoksen käsittelyn yhteydessä, niiden kerääminen rekisteröidylle 
luodun asiakastilin kautta on johtanut henkilötietojen tarpeettomaan, sanottujen artik-
lojen vastaiseen säilyttämiseen asiakkuuden nojalla. 
 
62. Tietosuojavaltuutettu toteaa, että henkilötietojen käsittely voi kyllä sinänsä olla 
tarpeellista rekisteröidyn pysyvämmän asiakkuuden hallinnoimiseksi. Tällöin esimer-
kiksi kanta-asiakkuuden hallinnoimiseen tarvittavat rekisteröidyn perustiedot poiste-
taan lähtökohtaisesti kanta-asiakasjäsenyyden päättyessä. Nyt arvioitavana olevassa 
tapauksessa on kuitenkin kyse siitä, onko yleisen tietosuoja-asetuksen mukaista 
asettaa yksittäisen ostotapahtuman edellytykseksi asiakastilin luominen, joka johtaa 
henkilötietojen mahdollisesti pitkäänkin säilytysaikaan.  
 
63. Lisäksi voidaan todeta, että henkilötietojen säilyttäminen on mahdollista vain sen 
aikaa kuin se on tarpeellista niiden tarkoitusten kannalta, joita varten henkilötietoja 
käsitellään (yleisen tietosuoja-asetuksen 5(1)(e) artikla). Tässä tarkoitettujen käsitte-
lyn tarkoitusten tulee yleisen tietosuoja-asetuksen 5(1)(b) artiklan mukaisesti olla esi-
merkiksi laillisia. Käsittelyn laillisuus puolestaan edellyttää, että henkilötietojen käsit-
telylle on olemassa pätevä käsittelyperuste (yleisen tietosuoja-asetuksen 5(1)(a) ja 
6(1) artiklat).11  
 
64. Rekisterinpitäjä on selvityksessään kertonut soveltavansa asiakastilin henkilötie-
tojen käsittelyperusteena sopimusta (yleisen tietosuoja-asetuksen 6(1)(b) artikla). 
Selvityksen perusteella verkkokauppaostosta koskevaan sopimukseen on sisältynyt 
erottamattomasti asiakkaan rekisteröityminen rekisterinpitäjän asiakkaaksi ja tähän 
liittyvä asiakastilin luominen. Tällaisessa tilanteessa tulisi tarkasteltavaksi, onko sa-
nottuun asiakastiliin liittyvä henkilötietojen käsittely, ml. säilyttäminen, tarpeen yleisen 
tietosuoja-asetuksen 6(1)(b) artiklassa tarkoitetun sopimuksen täytäntöön 

 

10 Ks. esim. Euroopan tietosuojaneuvoston (EDPB) Ohjeet 4/2019 25 artiklan mukaisesta sisäänrakennetusta ja oletus-
arvoisesta tietosuojasta, versio 2.0, annettu 20. lokakuuta 2020, kohta 70. 
11 Ks. esim. EU:n tietosuojatyöryhmän käyttötarkoitussidonnaisuutta koskeva lausunto WP203, kohta III.1.3. 

Tietosuojavaltuutetun toimisto 
PL 800, 00531 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 
 
 
 

 
12 (24) 
 

panemiseksi. Euroopan tietosuojaneuvosto on todennut yleisen tietosuoja-asetuksen 
6(1)(b) artiklan soveltamisesta näiltä osin seuraavaa: 
 
”Jos käytettävissä on realistisia, vähemmän tunkeilevia vaihtoehtoja, käsittely ei ole 
tarpeen. Yleisen tietosuoja-asetuksen 6 artiklan 1 kohdan b alakohtaan ei sisälly kä-
sittely, joka on hyödyllistä mutta ei objektiivisesti tarpeen sopimuksen kohteena ole-
van palvelun suorittamiseksi tai asiaankuuluvien sopimusta edeltävien toimien toteut-
tamiseksi rekisteröidyn pyynnöstä, vaikka se olisi tarpeen rekisterinpitäjän muun liike-
toiminnan kannalta”.12  
 
65. Asiakastilin luomiseksi ja ylläpitämiseksi suoritetun henkilötietojen käsittelyn ei 
lähtökohtaisesti voida katsoa olevan tarpeen verkkokauppaostosta koskevan sopi-
muksen täytäntöön panemiseksi. Tyypillisesti kyse on sen sijaan esimerkiksi liiketoi-
minnan hyödyksi tapahtuvasta henkilötietojen käsittelystä, ja sopimuksen pääkohde 
on mahdollista toteuttaa ilman sanottua käsittelyä.  
 
66. On myös huomattava, että yleisen tietosuoja-asetuksen 6(1)(b) artiklan mukaista 
käsittelyperustetta tulee tulkita suppeasti, koska sen perusteella ilman rekisteröidyn 
suostumusta suoritettavasta henkilötietojen käsittelystä tulee lainmukaista.13 Lisäksi 
tulee huomioida, että silloin kun asiakastilin luomista koskeva henkilötietojen käsittely 
ei ole objektiivisesti välttämätöntä verkkokauppaostosta koskevan sopimuksen täy-
täntöön panemiseksi, asiakkuuden toteuttamiseksi suoritettavalle henkilötietojen kä-
sittelylle tulee määritellä erikseen oma käsittelyperuste.  
 
67. Mikäli henkilötietojen käsittelyperuste jää asianmukaisesti määrittelemättä, henki-
lötietojen käsittelytoimet eivät ole tämän käsittelyn osalta yleisen tietosuoja-asetuk-
sen 5(1)(a) ja 6(1) artiklojen mukaisia. Käsittelyperusteen puuttuessa käsittely sano-
tussa henkilötietojen käyttötarkoituksessa ei täytä käsittelyn laillisuuden edellytystä, 
eikä se siten ole myöskään yleisen tietosuoja-asetuksen 5(1)(b) artiklan mukaista. 
Käsittely ei tällöin täytä myöskään yleisen tietosuoja-asetuksen 5(1)(e) artiklan vaati-
musta, jonka mukaan henkilötietojen säilyttäminen on mahdollista vain sen aikaa kuin 
on tarpeen niiden tarkoitusten kannalta, joita varten henkilötietoja käsitellään. 

Rekisteröidyn oikeuksien käyttö henkilötietojen säilyttämisen lopettamiseksi 

68. Kuten edellä on todettu, rekisterinpitäjän menettelytavan mukaisesti toimittaessa 
rekisteröity joutuu yksittäisten verkko-ostosten kohdalla turvautumaan yleisen tieto-
suoja-asetuksen III-luvun mukaisiin rekisteröidyn oikeuksiin estääkseen pitkäaikai-
sen, rekisterinpitäjän määrittelemään asiakkuuteen perustuvan henkilötietojen säilyt-
tämisen, ja rekisteröidyn tulee pyytää tietojensa poistamista yleisen tietosuoja-ase-
tuksen 17 artiklan nojalla. Henkilötietojen säilytysaika riippuu tällöin siitä, käyttääkö 
rekisteröity oikeuttaan saada omat henkilötietonsa poistetuksi. Sanottu menettelytapa 
voi johtaa siihen, että henkilötietoja säilytetään hyvin pitkän ja määrittelemättömän 
ajan. Henkilötietojen säilyttämisen lopettaminen edellyttää aktiivisuutta, 

 

12 Euroopan tietosuojaneuvoston ohje: EDPB Ohjeet 2/2019 yleisen tietosuoja-asetuksen 6 artiklan 1 kohdan b alakoh-
dan perusteella tapahtuvasta henkilötietojen käsittelystä rekisteröidyille tarjottavien verkkopalvelujen yhteydessä, versio 
2.0, 8. lokakuuta 2019, kohta 25, sekä Euroopan tietosuojaneuvoston kiistanratkaisupäätös Metaa koskevassa asiassa 
(Binding Decision 4/2022 on the dispute submitted by the Irish SA on Meta Platforms Ireland Limited and its Instagram 
service (Art. 65 GDPR)). Euroopan tietosuojaneuvoston päätöksen kohdassa 124 viitataan nimenomaisesti em. ohjeen 
2/2019 sanottuun kohtaan. Ks. yleisen tietosuoja-asetuksen 6(1)(b) artiklan soveltamisesta myös Euroopan unionin tuo-
mioistuimen ratkaisu asiassa C-252/21, erityisesti ratkaisun kohdat 98 ja 99. 
13 Ks. Euroopan unionin tuomioistuimen ratkaisu asiassa C-252/21 (ratkaisun kohta 93). 

Tietosuojavaltuutetun toimisto 
PL 800, 00531 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 
 

 
13 (24) 
 

 
 
 

valveutuneisuutta ja kyvykkyyttä rekisteröidyltä, kun hänen on nimenomaisesti pyy-
dettävä asiakastilille kerättyjen tietojensa poistamista.  
 
69. Rekisterinpitäjän käyttämää menettelytapaa ei voida pitää kohtuullisena rekiste-
röidyn kannalta, eikä rekisterinpitäjä näin toimimalla ole jäljempänä tarkemmin esite-
tysti noudattanut velvollisuuttaan rajoittaa henkilötietojen säilyttäminen mahdollisim-
man lyhytkestoiseksi14 tai määritellyt henkilötietojen säilytysaikaa sen mukaisesti, mil-
lainen ajanjakso on tarpeellinen tietojenkäsittelyn tarkoitusten toteuttamista varten. 
Tietosuojavaltuutettu toteaa, että rekisteröidylle ei ylipäätään synny nyt kuvattua tar-
vetta henkilötietojen suojaa koskevien oikeuksiensa toteuttamiseen, jos tietoja ei säi-
lytetä tarpeettomasti. Tietosuojavaltuutettu painottaa, että henkilötietojen säilyttämistä 
ei voida perustella sillä, että rekisteröity voi myöhemmin toteuttaa oikeutensa. 

Säilytysajan asianmukainen määrittely 

70.  Rekisterinpitäjä  on  tietosuojavaltuutetun  toimistolle  antamassaan  selvityksessä 
kertonut, että henkilötietojen säilytysajan määrittelee asiakas – ei Verkkokauppa.com 
asiakkaan puolesta. Rekisterinpitäjä esittää, että se ei voi asiakkaan puolesta arvioida, 
miten kauan asiakas haluaa asiakkuutensa kestävän. Asiakastiliin liitettyjen henkilötie-
tojen  poistaminen  edellyttää,  että  rekisteröity  esittää rekisterinpitäjälle  tätä  koskevan 
pyynnön. 

71. Tietosuojavaltuutettu toteaa, että rekisterinpitäjä ei siten ole tässä asiassa määri-
tellyt rekisteröidylle luodun asiakkuuden nojalla säilytettäville henkilötiedoille asianmu-
kaisesti säilytysaikaa,15 vaan säilytysaika muodostuu sen mukaisesti, millaisen ajan-
jakson kuluttua rekisteröity pyytää tietojensa poistamista. Henkilötietojen säilytysajan 
rajoittaminen yksittäisen verkkokauppaostoksen kohdalla jää tällöin näiltä osin rekiste-
röidyn oman aktiivisuuden varaan. 

72. Esimerkiksi informointivelvollisuutensa täyttääkseen rekisterinpitäjän on yleisen tie-
tosuoja-asetuksen 13(2)(a) artiklan mukaan toimitettava rekisteröidylle ”henkilötietojen 
säilytysaika, tai jos se ei ole mahdollista, tämän ajan määrittämiskriteerit” silloin, kun 
henkilötietoja kerätään rekisteröidyltä itseltään. Säilytysaika voidaan jättää määrittele-
mättä tilanteessa, jossa säilytysaikaa ei ole mahdollista täsmällisesti määritellä, vaan 
joudutaan käyttämään muunlaisia säilytysajan määrittämiskriteerejä. Nyt arvioitavassa 
asiassa ei ole käsillä tällainen tilanne, vaan rekisterinpitäjän on ollut mahdollista mää-
ritellä henkilötiedoille säilytysaika yksittäisten ostotapahtumien osalta.  

73.  Säilytysajan  määrittelemisen  sijasta  rekisterinpitäjä  on  nyt  arvioitavassa  asiassa 
säilyttänyt  henkilötietoja asiakkuuden  nojalla  niin  pitkään,  kunnes rekisteröity  pyytää 
tietojensa poistamista. Rekisterinpitäjä ei näin ollen ole määritellyt sanotuille henkilö-
tiedoille  säilytysaikaa,  joka  sen  olisi  ollut  tässä  tapauksessa  mahdollista  määritellä, 
eikä se toisaalta ole määritellyt myöskään asianmukaisia säilytysajan määrittämiskri-
teerejä, jollaisiksi ei voida katsoa henkilötietojen säilyttämistä  siihen asti kun rekiste-
röity mahdollisesti huomaa käyttää yleisen tietosuoja-asetuksen mukaista oikeuttaan 
saada henkilötiedot poistetuksi.  

 

14 Ks. yleisen tietosuoja-asetuksen johdantokappale 39: ”Henkilötietojen olisi oltava riittäviä ja olennaisia ja rajoituttava 
siihen, mikä on välttämätöntä niiden käsittelyn tarkoitusten kannalta. Tämä edellyttää erityisesti sitä, että henkilötietojen 
säilytysaika on mahdollisimman lyhyt”. 
15 Esimerkiksi loki- ja kirjautumistiedoille, K-18 tuotteissa vaaditulle syntymäajalle, varmuuskopioille, analytiikkatiedoille 
sekä luotonarviointiin käytetyille tiedoille rekisterinpitäjä kertoo määritelleensä säilytysajat. 

Tietosuojavaltuutetun toimisto 
PL 800, 00531 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 
 
 
 

 
14 (24) 
 

74. Sanotun osalta huomioitakoon, että Euroopan tietosuojaneuvosto on lausuntokäy-
tännössään vastaavasti todennut että henkilötietojen säilyttäminen toistaiseksi on säi-
lytyksen rajoittamista koskevan periaatteen vastaista, ja se, että rekisteröidylle anne-
taan mahdollisuus poistaa henkilötietonsa, ei sulje pois rekisterinpitäjän vastuuta mää-
ritellä ja panna täytäntöön lainmukaiset tietojensäilyttämiskäytännöt.16  

75. Rekisterinpitäjä ei nyt arvioitavassa asiassa ole täyttänyt velvollisuuttaan määritellä 
henkilötiedoille  säilytysaika,  vaan  se  on  säilyttänyt  tietoja  siihen  asti  kun  rekisteröity 
pyytää tietojensa poistamista. Edellä todetusti vastuuta henkilötietojen poistamisesta 
ei voida siirtää rekisteröidylle, vaan rekisterinpitäjän tulee huolehtia säilyttämisen ra-
joittamisvelvoitteidensa  asianmukaisesta  täyttämisestä  itse.  Rekisterinpitäjän  menet-
telytavasta on seurannut, että rekisterinpitäjä ei käsillä olevassa asiassa ole säilytys-
ajan asianmukaisen määrittelyn ohella huolehtinut myöskään henkilötietojen oikea-ai-
kaisesta poistamisesta lainmukaisesti määritellyn säilytysajan päättyessä.  

76. Asiassa on todettava lisäksi, että rekisterinpitäjä on saadun selvityksen perusteella 
ottanut tarkastellun menettelytavan käyttöön harkitusti ja tietoisesti.17 Rekisterinpitäjä 
on menettelytavan käyttöönoton yhteydessä päättänyt, että sen ei ole tarpeen määri-
tellä asiakastilille kerättäville henkilötiedoille säilytysaikaa. Rekisterinpitäjä ei ole muu-
toinkaan rajoittanut asiassa tarkasteltua henkilötietojen säilyttämistä asianmukaisella 
tavalla. Rekisterinpitäjä on niin ikään jättänyt tietoisesti henkilötietojen säilytysajan ra-
joittamisen rekisteröidyn toimenpiteiden varaan.18   

77. Rekisterinpitäjä on 21.12.2023 annetussa kuulemisvastauksessaan esittänyt, että 
sen aikomuksena on toteuttaa passiivisten asiakastilien poistomekanismi. Tietosuoja-
valtuutettu toteaa, että passiivisten asiakastilien poistaminen ei tarkoita, etteikö rekis-
terinpitäjän tulisi määritellä verkkokauppa-asiakkaiden henkilötiedoille tietosuojasään-
telyn mukaiset säilytysajat.  

Elinkeinovapaudesta ja virhevastuusta 

78.  Rekisterinpitäjä  on  tietosuojavaltuutetun  toimistolle  antamassaan  selvityksessä 
esittänyt, että oikeus henkilötietojen suojaan ei ole absoluuttinen ja että rekisteröitymi-
sen edellyttäminen on liiketoiminnallinen päätös, jonka tekeminen on elinkeinonharjoit-
tajan elinkeinovapauden piiriin kuuluva oikeus. Rekisterinpitäjä on katsonut riittäväksi, 
että henkilötietojen käsittely tapahtuu tässä yhteydessä tietosuojasääntelyn puitteissa. 

79. Tietosuojavaltuutettu toteaa asian arvioinnissa olevan keskeistä, kuten rekisterin-
pitäjä itsekin esittää, että rekisterinpitäjän liiketoimintaa koskevat päätökset ja tässä 
yhteydessä henkilötietojen säilytysaikaa koskeva käsittely, on yleisen tietosuoja-ase-
tuksen mukaista. Elinkeinovapautta koskevan perustuslain 18 §:n mukaan jokaisella 
on oikeus hankkia toimeentulonsa valitsemallaan työllä, ammatilla tai elinkeinolla. Nyt 
arvioitavassa asiassa ei kuitenkaan ole kyse siitä, että rekisterinpitäjältä evättäisiin 
oikeus hankkia toimeentulo valitulla elinkeinolla tai puututtaisiin elinkeinovapauden 
olennaiseen sisältöön. Nyt sovellettavat säännökset eivät myöskään estä 

 

16 Ks. tarkemmin EDPB Ohjeet: Äänikomennoilla ohjattavia virtuaaliavustajia koskevat ohjeet 02/2021, kohta 98. 
17 Rekisterinpitäjä kertoo asiassa antamassaan selvityksessä muun muassa, että kyseessä on sen tarkkaan harkitsemat 
säilytysajan määräytymisen kriteerit (Verkkokauppa.com Oyj:n kuulemisvastaus 21.12.2023, kohta 19). 
18 Rekisterinpitäjä kertoo asiassa antamassaan selvityksessä toimintatavastaan muun muassa, että henkilötietojen säily-
tysajan määrittelee asiakas, ei Verkkokauppa.com (Verkkokauppa.com Oyj:n kuulemisvastaus 21.12.2023, kohta 14). 

Tietosuojavaltuutetun toimisto 
PL 800, 00531 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 
 
 
 

 
15 (24) 
 

rekisterinpitäjän elinkeinotoimintaa. Asiassa on kyse yksinomaan siitä, onko rekiste-
rinpitäjän menettely ollut yleisen tietosuoja-asetuksen mukaista. 

80. Rekisterinpitäjä on vedonnut menettelynsä oikeutuksena myös myyjän virhevas-
tuuseen liittyviin seikkoihin. Rekisterinpitäjän mukaan Suomessa myyjän virhevas-
tuun ajallista ulottuvuutta ei ole laissa rajattu, ja kuluttaja voi vedota tavaran virhee-
seen huomattavan pitkän ajanjakson jälkeen siitä, kun laite on kuluttajalle myyty. Re-
kisterinpitäjä kertoo lisäksi tarjoavansa tietyille laitteille kolmen vuoden takuun. Rekis-
terinpitäjä katsoo, että verkko-ostoksiin liittyvien tositteiden säilyttäminen asiakkaan 
puolesta on tässä kohdin perusteltua, ja rekisteröityneellä asiakkaalla on asiakastilin 
kautta pääsy verkko-ostoksiaan koskeviin tietoihin ja kuitteihin koko asiakkuutensa 
ajan. Rekisterinpitäjän mukaan myös verottaja voi pyytää verovelvollista toimittamaan 
kuitteja ja tositteita, ja verottaja edellyttää, että verovelvollinen säilyttää verotuksen 
tositteitaan kuuden vuoden ajan verovuoden päättymisestä. Rekisterinpitäjä on ve-
donnut henkilötietojen säilyttämisessä myös kirjanpitolaista tuleviin velvoitteisiin. 

81.  Virhevastuuta  ja  takuuta  koskevat  säännökset  on  määritelty  kuluttajansuojalain 
(38/1978) 5 luvussa. Kuluttajansuojalain mukaan tavarassa on myyjän vastuulle kuu-
luva virhe, jos tavara kestää lyhyemmän ajan kuin voi perustellusti odottaa, ja virhe-
vastuun kesto määräytyy näin tapauskohtaisesti tavaran oletettavissa olevan kestoiän 
perusteella. Kuluttajan oikeus vaatia hyvitystä virheen johdosta ei ole kuitenkaan riip-
puvainen  siitä,  onko  kuluttaja  antanut  myyjälle  henkilötietojaan.  Vastaavasti  myyjän 
velvollisuuteen hyvittää virhe ei vaikuta se, onko myyjällä käytössään kuluttajan henki-
lötietoja, eikä tarvetta henkilötietojen käsittelemiseen voida johtaa rekisterinpitäjän esit-
tämällä tavoin kuluttajansuojalain virhevastuusäännöksistä. 

82. Rekisterinpitäjä ei myöskään voi tehdä rekisteröidyn sijasta päätöstä siitä, että se 
säilyttää rekisteröidyn  puolesta tositteita, joita rekisteröity  voi  tietyissä tilanteissa toi-
mittaa verottajalle. Rekisteröity huolehtii verotusta koskevien velvoitteidensa täyttämi-
sestä  oman  päätöksentekonsa  pohjalta  ja  oma-aloitteisesti,  eikä  esimerkiksi  verkko-
kauppa tee näitä päätöksiä hänen sijastaan. Tietosuojavaltuutettu toteaa, että tällainen 
palvelu voi toki tuoda lisäarvoa asiakkaille. Se kuitenkin edellyttäisi, että tietojen käsit-
telyyn olisi esimerkiksi yleisen tietosuoja-asetuksen tarkoittama rekisteröidyn suostu-
mus.  

83. Kirjanpitosääntelystä tulevien rekisterinpitäjän velvoitteiden noudattaminen ei puo-
lestaan edellytä, että rekisteröidylle luodaan tässä asiassa tarkoitettu asiakastili, ja kir-
janpitoaineisto on ylipäänsä pidettävä erillään asiakastilistä. Kirjanpitolaki ei myöskään 
esimerkiksi oikeuta rekisterinpitäjää säilyttämään tietoja laajemmin kuin kirjanpitolain 
edellytysten täyttämiseksi on tarpeen tai käsittelemään kirjanpitolain nojalla säilytettä-
viä tietoja niiden säilytysajan ajan myös muihin käyttötarkoituksiin. 

84. Rekisterinpitäjä on kuulemispyyntöön antamassaan vastauksessa vedonnut siihen, 
että rekisteröitymisen edellyttäminen ei itsessään lisää niiden henkilötietojen määrää, 
joita se asiakkaistaan käsittelee. Selkeyden vuoksi todettakoon, ettei nyt tarkastelta-
vassa asiassa ole kyse siitä, että rekisterinpitäjän katsottaisiin sen antaman selvityksen 
perusteella keräävän asiakastiliä varten enemmän henkilötietoja, kuin mitä sen on tar-
peen kerätä pelkästään verkkokauppaostoksen käsittelemiseksi.  

 

Päätöksen on tehnyt tietosuojavaltuutettu Anu Talus ja sen on esitellyt ylitarkastaja Niina Miettinen. 

Tietosuojavaltuutetun toimisto 
PL 800, 00531 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 
 

 
16 (24) 
 

 
 
 
Tietosuojalain 24 §:n mukaan hallinnollisen seuraamusmaksun määrää tietosuojavaltuutetun ja apu-
laistietosuojavaltuutettujen  yhdessä  muodostama  seuraamuskollegio,  joka  on  antanut  seuraavan 
päätöksen seuraamusmaksun määräämisestä. 

 

Tietosuojavaltuutetun toimisto 
PL 800, 00531 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 
 

 
17 (24) 
 

 
 
 
 

Seuraamuskollegion päätös hallinnollisesta seuraamusmak-
susta 

Rekisterinpitäjä 

 

Verkkokauppa.com Oyj (Y-tunnus 1456344-5) 

Tietosuojalain 24 §:n mukaan hallinnollisen seuraamusmaksun määrää tietosuojavaltuutetun ja 
apulaistietosuojavaltuutettujen yhdessä muodostama seuraamuskollegio, joka on antanut seuraa-
van päätöksen hallinnollisen seuraamusmaksun määräämisestä. 

1. Tietosuojavaltuutetun päätöksestä ilmenevin tavoin rekisterinpitäjä ei ole noudatta-
nut yleisen tietosuoja-asetuksen 5(1)(e) ja 25(2) artikloissa säädettyä. Tietosuojaval-
tuutettu on antanut päätöksessään rekisterinpitäjälle yleisen tietosuoja-asetuksen 
5(1)(e) ja 25(2) artiklojen rikkomisesta yleisen tietosuoja-asetuksen 58(2)(d) artiklan 
mukaisen määräyksen sekä yleisen tietosuoja-asetuksen 58(2)(b) artiklan mukaisen 
huomautuksen. 

2. Ottaen huomioon rikkomisen vakavuuden, asiassa ei ole kysymys yleisen tieto-
suoja-asetuksen johdanto-osan 148 perustelukappaleessa tarkoitetusta vähäisestä 
rikkomisesta. Tehokkuuden, oikeasuhtaisuuden ja varoittavuuden osalta on todet-
tava, että nyt käsiteltävänä olevassa asiassa tietosuojavaltuutetun yleisen tietosuoja-
asetuksen 58(2)(d) artiklan nojalla antama määräys ja 58(2)(b) artiklan nojalla an-
tama huomautus eivät ole riittävä seuraamus asiassa, kun huomioidaan yleisen tieto-
suoja-asetuksen 83(2) artiklassa säädetty. 

3. Asiassa on määrättävä hallinnollinen seuraamusmaksu tietosuojavaltuutetun pää-
töksessä todetusta, verkkokauppa-asiakkaiden henkilötietojen säilytysajan asianmu-
kaisen määrittelyn laiminlyönnistä. Rekisterinpitäjä on jättänyt määrittelemättä asia-
kastilille keräämiensä henkilötietojen säilytysajan. Seuraamusmaksun määräämistä 
tukee erityisesti se seikka, että rekisterinpitäjä on jättänyt henkilötietojen säilytysajan 
rajoittamisen yksittäisten verkkokauppaostosten kohdalla rekisteröityjen oman aktiivi-
suuden varaan. Tietosuojavaltuutetun päätöksen kohdassa 49 todetusti asiaa ei ole 
saatettu seuraamuskollegion arvioitavaksi siltä osin kuin kyse on rekisteröitymisen 
edellyttämisestä yksittäisostoksen tekemiseksi verkkokaupassa. 

4. Asiassa on kyse verkkokauppatoiminnasta. Rekisteröidyt eivät ole voineet aktiivi-
sesti rekisterinpitäjän verkkokaupassa valita, luodaanko heille asiakastili ja kuinka yk-
sityiskohtaisia tietoja heistä tätä varten kerätään ja säilytetään. Kyse ei ole esimer-
kiksi ollut kanta-asiakassuhteeseen nimenomaisesti hakeutuneiden yksittäisten rekis-
teröityjen tietojen säilyttämisestä, eikä tällöin tietoja voida lähtökohtaisesti säilyttää 
pidempään kuin mitä verkko-ostoksen toteuttaminen edellyttää. Menettely poikkeaa 
siten keskeisiltä osin tietosuojavaltuutetun ja seuraamuskollegion päätöksestä asi-
assa dnro 3831/161/21, jossa tietosuojavaltuutetun toimiston seuraamuskollegio ei 
määrännyt rekisterinpitäjälle seuraamusmaksua.  

5. Käsiteltävänä oleva asia kuuluu yleisen tietosuoja-asetuksen 83(5)(a) artiklan mu-
kaiseen korkeampaan seuraamusmaksuluokkaan. Rikkomisen osalta määrättävän 

Tietosuojavaltuutetun toimisto 
PL 800, 00531 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 
 

 
18 (24) 
 

 
 
 

sakon suuruus voi olla enintään joko 20 000 000 euroa, tai neljä prosenttia edeltävän 
tilikauden vuotuisesta maailmanlaajuisesta kokonaisliikevaihdosta sen mukaan, 
kumpi näistä määristä on suurempi.  

6. Rekisterinpitäjä on ilmoittanut, että sen kokonaisliikevaihto vuodelta 2022 on 543 
100 000 euroa. Tietosuojavaltuutetun ja apulaistietosuojavaltuutettujen yhdessä muo-
dostama seuraamuskollegio (myöhemmin ”seuraamuskollegio”) määrää edellä mai-
nittujen tietosuojavaltuutetun antamien määräyksen ja huomautuksen lisäksi yleisen 
tietosuoja-asetuksen 58(2)(i) artiklan ja 83 artiklan nojalla rekisterinpitäjän maksa-
maan valtiolle määrältään 856 000 (kahdeksansataaviisikymmentäkuusituhatta) eu-
ron suuruisen hallinnollisen seuraamusmaksun. Ottaen huomioon rikkomisen vaka-
vuuden ja muut tapauksen olosuhteet, kuten jäljempänä seuraamuskollegion peruste-
luista tarkemmin ilmenee, seuraamuskollegio katsoo 856 000 euron suuruisen hallin-
nollisen seuraamusmaksun olevan tehokas, oikeasuhtainen ja varoittava. 

Perustelut hallinnollisen seuraamusmaksun määräämiselle 

7. Yleisen tietosuoja-asetuksen 83 artiklassa on säädetty hallinnollisen seuraamus-
maksun määräämisen yleisistä edellytyksistä. Hallinnollisen seuraamusmaksun mää-
räämisen on ensinnäkin oltava kussakin yksittäisessä tapauksessa tehokasta, oikea-
suhteista ja varoittavaa. Toisekseen hallinnollinen seuraamusmaksu määrätään kun-
kin yksittäisen tapauksen olosuhteiden mukaisesti 58 artiklassa säädettyjen korjaa-
vien toimivaltuuksien lisäksi tai niiden sijasta. Nyt käsillä olevassa asiassa tietosuoja-
valtuutettu on antanut rekisterinpitäjälle määräyksen ja huomautuksen. Hallinnollinen 
seuraamusmaksu määrätään näin ollen yleisen tietosuoja-asetuksen 58(2)(d) artiklan 
mukaisen määräyksen sekä 58(2)(b) artiklan mukaisen huomautuksen lisäksi. 

8. Hallinnollisen seuraamusmaksun määräämisestä ja hallinnollisen seuraamusmak-
sun määrästä päätettäessä on kussakin yksittäisessä tapauksessa otettava huomi-
oon yleisen tietosuoja-asetuksen 83(2) artiklassa luetellut seikat. 

9. Kuten tietosuojavaltuutetun päätöksessä on katsottu, rekisterinpitäjä ei ole noudat-
tanut yleisen tietosuoja-asetuksen 5(1)(e) ja 25(2) artikloissa säädettyä. 

10. Yleisen tietosuoja-asetuksen 83(3) artiklan mukaan, jos rekisterinpitäjä rikkoo sa-
moissa tai toisiinsa liittyvissä käsittelytoimissa tahallaan tai tuottamuksellisesti useita 
tietosuoja-asetuksen säännöksiä, hallinnollisen seuraamusmaksun kokonaismäärä ei 
saa ylittää vakavimmasta rikkomisesta määrättyä seuraamusmaksua. 

11. Rikkomisen vakavuutta on arvioitava yleisen tietosuoja-asetuksen 83(2) artiklassa 
lueteltujen seikkojen perusteella. Arvioinnissa on valittava menettely tai laiminlyönti, 
jota voidaan pitää kulloinkin arvioitavana olevan asian yksityiskohdat huomioon ot-
taen moitittavimpana. 

12. Käsiteltävä asia koskee yleisen tietosuoja-asetuksen 5(1)(e) artiklassa säädettyä 
velvollisuutta rajoittaa henkilötietojen säilyttämistä. Kuten edellä kohdassa 5 on to-
dettu, asia kuuluu yleisen tietosuoja-asetuksen 83(5)(a) artiklan mukaiseen korkeam-
paan seuraamusmaksuluokkaan. 

Tietosuojavaltuutetun toimisto 
PL 800, 00531 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 
 

 
19 (24) 
 

 
 
 

13. Asiaa arvioitaessa on otettu huomioon tietosuojatyöryhmän ja Euroopan tietosuo-
janeuvoston antamat hallinnollisten sakkojen määräämistä koskevat ohjeet19.  

Rikkomisen vakavuutta koskeva arviointi 

14. Ottaen kokonaisuutena huomioon jäljempänä tarkemmin todetut perusteet, seu-
raamuskollegio katsoo, että edellytykset seuraamusmaksun määräämiselle täyttyvät. 

15. Yleisen tietosuoja-asetuksen rikkomisen vakavuutta koskevassa arvioinnissa on 
huomioitu yleisen tietosuoja-asetuksen 83 artiklan 2 kohdan a-, b- ja g-alakohdat. 

Rikkomisen luonne ja kesto 

16. Seuraamuskollegio huomioi rikkomisen keston osalta, että saadun selvityksen pe-
rusteella rekisterinpitäjä on edellyttänyt verkkokaupassaan rekisteröitymistä vuodesta 
2018 alkaen.20 Asiakastilille kerättyjä henkilötietoja on näin ollen säilytetty jo tähän 
mennessä, yleisen tietosuoja-asetuksen soveltamisaikana, monien rekisteröityjen 
kohdalla pidempään kuin on välttämätöntä verkkokauppaostoksen toteuttamiseksi.  

17. Seuraamuskollegio huomioi rikkomisen luonteen osalta, että rekisterinpitäjä on 
tässä asiassa tarkastelluilta osin laiminlyönyt velvollisuutensa rajoittaa verkkokauppa-
asiakkaiden henkilötietojen säilyttämistä ja jättänyt tämän velvoitteen täyttämisen re-
kisteröityjen oman aktiivisuuden, valveutuneisuuden ja kyvykkyyden varaan.21 Rikko-
misessa on ollut kyse rekisterinpitäjän tavanomaisesta ja suunnitelmallisesta toimin-
tatavasta. Rekisterinpitäjä ei ole tehnyt mahdolliseksi verkkokauppaostoksen teke-
mistä ilman asiakastilin luomista, ja henkilötietojen säilyttäminen on täten koskenut 
lähtökohtaisesti kaikkia verkkokauppaostoksen tehneitä asiakkaita. 

18. Rikkomisen luonteen osalta on huomioitava edelleen, että asiassa ei ole kyse 
siitä että asiakkaat olisivat aktiivisesti halunneet luoda itselleen asiakastilin. Rekiste-
rinpitäjä ei ole tarjonnut asiakkailleen valintamahdollisuutta, eikä se ole pyrkinyt näin 
antamaan rekisteröidyille mahdollisuutta päättää, mihin muuhun kuin yksittäiseen os-
totapahtumaan hänen henkilötietojansa käsitellään.  

19. Seuraamuskollegio huomioi edelleen, että rekisterinpitäjän menettelytapa, jossa 
se säilyttää asiakastilille kerättyjä henkilötietoja siihen asti kun rekisteröity mahdolli-
sesti huomaa pyytää tietojensa poistamista, voi johtaa merkittävän pitkään henkilötie-
tojen säilytysaikaan. Henkilötietojen pitkä säilytysaika ja henkilötietojen säilyttäminen 
siten, että ne ovat julkisen verkon kautta saatavilla olevalla asiakastilillä, voivat lisätä 
riskiä henkilötietojen väärinkäyttöön. 

20. Todettakoon, että edellä esitetyin perustein rikkomisen luonnetta ja kestoa on asi-
assa pidettävä hallinnollisen seuraamusmaksun määräämistä puoltavana seikkana. 

 

19 EDPB Ohjeet: Suuntaviivat 4/2022 yleisen tietosuoja-asetuksen mukaisten hallinnollisten sakkojen laskemisesta (ver-
sio 2.1, hyväksytty 24. toukokuuta 2023), Tietosuojatyöryhmä WP253: Asetuksessa 2016/679 tarkoitettujen hallinnollis-
ten sakkojen soveltamista ja määräämistä koskevat suuntaviivat (annettu 3. lokakuuta 2017). 
20 Rekisterinpitäjä on 2.11.2023 toimittanut tietosuojavaltuutetun toimistolle täsmennyksen, jonka mukaan ”verkkokaup-
paostoksen tekemisen mahdollisuudesta ilman asiakastiliä luovuttiin vuonna 2018 osana muita tietoturva- ja -suojaparan-
nuksia GDPR muutosten yhteydessä”.  
21 Tietosuojavaltuutetun päätös, kohta 68. 

Tietosuojavaltuutetun toimisto 
PL 800, 00531 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 
 
 
 

 
20 (24) 
 

Tietojenkäsittelyn luonne, laajuus tai tarkoitus sekä henkilötietoryhmät, joihin rikkomi-
nen vaikuttaa  

21. Rekisterinpitäjältä syyskuussa 2022 saadun selvityksen mukaan aktiivisten asia-
kastilien määrä on lähes kaksi miljoonaa kappaletta. Niiden rekisteröityjen lukumää-
rän, joihin rikkominen vaikuttaa, on katsottava olevan suuri. Rekisteröityjen luku-
määrä puoltaa asiassa seuraamusmaksun määräämistä. Rekisteröityjen suuresta 
määrästä johtuen rekisterinpitäjän käsittelemien, asiakastileille kerättyjen henkilötieto-
jen määrän on niin ikään katsottava olevan suuri. Tämäkin seikka puoltaa asiassa 
seuraamusmaksun määräämistä. 

22. Se seikka, että asiassa ei ole kyse erityisiin henkilötietoryhmiin kuuluvien tietojen 
käsittelystä, ei yksistään johda siihen, että menettelystä ei tulisi määrätä hallinnollista 
seuraamusmaksua. 

Rikkomisen tahallisuus tai tuottamuksellisuus  

23. Aiemmin mainituissa Euroopan tietosuojaneuvoston sekä tietosuojatyöryhmän 
antamissa ohjeissa on todettu tahallisuuden edellyttävän yleensä tietoista ja tarkoi-
tuksellista rikkomista. Tahallisia rikkomisia, jotka ilmentävät piittaamattomuutta lain-
säädännöstä, pidetään yleisesti vakavampina kuin tuottamuksellisia rikkomisia.22  

24. Todettakoon, että rekisterinpitäjälle voidaan määrätä seuraamus yleisen tieto-
suoja-asetuksen soveltamisalaan kuuluvasta menettelystä, jos rekisterinpitäjä ei voi-
nut olla tietämättä, että sen menettely on luonteeltaan sääntöjenvastaista, riippumatta 
siitä, oliko se tietoinen siitä, että se rikkoi yleisen tietosuoja-asetuksen säännöksiä.23 
Euroopan unionin tuomioistuin viittaa ratkaisukäytännössään nimenomaan kilpailuoi-
keudelliseen tahallisuuden ja tuottamuksellisuuden arviointiin,24 joka on erotettava 
rikosoikeudellisesta tahallisuus- ja tuottamuksellisuusarvioinnista. 

25. Seuraamuskollegio toteaa jäljempänä esitetyin perustein, ettei asiassa voida kat-
soa olevan kyse rikkomisesta, joka ei ole seurausta rekisterinpitäjän menettelyn ta-
hallisuudesta tai huolimattomuudesta.25  

26. Seuraamuskollegio kiinnittää huomioita erityisesti siihen seikkaan, että kuten tie-
tosuojavaltuutetun päätöksen kohdassa 76 todetaan, rekisterinpitäjä on saadun selvi-
tyksen perusteella ottanut tarkastellun menettelytavan käyttöön harkitusti ja tietoi-
sesti. Rekisterinpitäjä on menettelytavan käyttöönoton yhteydessä päättänyt, että sen 
ei ole tarpeen määritellä asiakastilille kerättäville henkilötiedoille säilytysaikaa. Rekis-
terinpitäjä ei ole muutoinkaan rajoittanut asiassa tarkasteltua henkilötietojen 

 

22 EDPB Ohjeet: Suuntaviivat 4/2022 yleisen tietosuoja-asetuksen mukaisten hallinnollisten sakkojen laskemisesta (ver-
sio 2.1, hyväksytty 24. toukokuuta 2023), kohdat 55 ja 56. Tietosuojatyöryhmä WP253: Asetuksessa 2016/679 tarkoitet-
tujen hallinnollisten sakkojen soveltamista ja määräämistä koskevat suuntaviivat (annettu 3. lokakuuta 2017), s. 12. 
23 Ks. Euroopan unionin tuomioistuimen ratkaisu asiassa C-683/21, ratkaisun kohta 81. 
24 Ks. Euroopan unionin tuomioistuimen ratkaisu asiassa C-683/21, ratkaisun kohta 81, ja ratkaisu asiassa C-807/21, 
ratkaisun kohta 76. 
25 Ks. tahallisuudesta ja tuottamuksellisuudesta esim. Euroopan unionin tuomioistuimen ratkaisut asioissa C-683/21 ja C-
807/21. 

Tietosuojavaltuutetun toimisto 
PL 800, 00531 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 
 
 
 

 
21 (24) 
 

säilyttämistä asianmukaisella tavalla. Rekisterinpitäjä on niin ikään jättänyt tietoisesti 
henkilötietojen säilytysajan rajoittamisen rekisteröidyn toimenpiteiden varaan.26   

27. Henkilötietojen säilyttämisen rajoittamisvelvoitteesta on säädetty nimenomaisesti 
yleisen tietosuoja-asetuksen 5(1)(e) artiklassa. Velvollisuus sisältyy nimenomaisesti 
myös yleisen tietosuoja-asetuksen 25(2) artiklaan. Rekisterinpitäjä on selvitykses-
sään kertonut, että henkilötietojen säilytysajan määrittelee asiakas, ei Verkko-
kauppa.com.27 Sanotut velvoitteet koskevat kuitenkin rekisterinpitäjää, eivät rekiste-
röityä. Yleisessä tietosuoja-asetuksessa todetaan rekisterinpitäjän velvollisuudesta 
rajoittaa säilyttämistä niin ikään, että henkilötiedoille määriteltävän säilytysajan tulisi 
olla mahdollisimman lyhyt.28 Rekisterinpitäjän käytettävissä on myös ollut esimerkiksi 
kyseisiä säännöksiä koskevaa viranomaisohjeistusta.29 

28. Asiassa on lisäksi otettava huomioon, että yleisessä tietosuoja-asetuksessa sää-
detään rekisterinpitäjän osoitusvelvollisuudesta. Rekisterinpitäjä vastaa siitä, ja sen 
on pystyttävä osoittamaan se, että se on noudattanut yleisen tietosuoja-asetuksen 
5(1)(e) artiklan mukaista velvoitettaan rajoittaa henkilötietojen säilyttämistä.30 Euroo-
pan unionin tuomioistuin on ratkaisukäytännössään katsonut, että rekisterinpitäjän on 
pystyttävä osoittamaan että se noudattaa yleisen tietosuoja-asetuksen 5 artiklan 1 
kohdassa vahvistettuja henkilötietojen käsittelyä koskevia periaatteita,31 ja että rekis-
terinpitäjällä on todistustaakka siitä että 5 artiklan 1 kohtaa on noudatettu.32 Rekiste-
rinpitäjällä on niin ikään velvollisuus toteuttaa tarvittavat tekniset ja organisatoriset 
toimenpiteet, joilla voidaan varmistaa ja osoittaa, että käsittelyssä noudatetaan yleistä 
tietosuoja-asetusta.33 

29. Rekisterinpitäjä ei ole voinut olla tietämättä, että sen käyttöön ottama menettely-
tapa tarkoittaa ettei rekisterinpitäjä itse rajoita henkilötietojen säilyttämistä. Toisin sa-
noen rekisterinpitäjä ei ole tietosuojavaltuutetun päätöksessä todetusti määritellyt 
henkilötiedoille säilytysaikaa.  

30. Lisäksi seuraamuskollegio toteaa, että asiassa ei ole kyse siitä että todettu rikko-
minen on tapahtunut, vaikka rekisterinpitäjä on toiminut huolellisesti. 

31. Seuraamuskollegio toteaa, ettei asiassa ole perusteltua katsoa, etteikö rekisterin-
pitäjän toiminta täyttäisi yleisen tietosuoja-asetuksen 83(2)(b) artiklan edellytystä, 
jonka mukaan menettelyn on oltava tahallista tai tuottamuksellista. 

Raskauttavien ja lieventävien tekijöiden arviointi 

Rekisterinpitäjän toteuttamat toimet rekisteröidylle aiheutuneen vahingon 
lieventämiseksi  

 

26 Tietosuojavaltuutetun päätös, kohta 76. 
27 Tietosuojavaltuutetun päätös, kohta 76, alaviite 18. 
28 Yleisen tietosuoja-asetuksen johdantokappale 39. 
29 Esimerkiksi: EDPB Ohjeet 4/2019 25 artiklan mukaisesta sisäänrakennetusta ja oletusarvoisesta tietosuojasta, versio 
2.0, annettu 20. lokakuuta 2020. 
30 Yleisen tietosuoja-asetuksen 5(2) artikla. 
31 Euroopan unionin tuomioistuimen ratkaisu asiassa C-175/20, ratkaisun kohta 77. 
32 Euroopan unionin tuomioistuimen ratkaisu asiassa C-60/22, ratkaisun kohta 53. 
33 Yleisen tietosuoja-asetuksen 24(1) artikla. 

Tietosuojavaltuutetun toimisto 
PL 800, 00531 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 

 
 
 
 

 
22 (24) 
 

32. Euroopan tietosuojaneuvoston ja tietosuojatyöryhmän ohjeissa hallinnollisten 
seuraamusmaksujen määräämisestä on todettu, että vahingosta vastuussa olevan 
osapuolen olisi tehtävä kaikki voitavansa lieventääkseen rikkomisesta asianomaiselle 
aiheutuvia seurauksia. Valvontaviranomainen voi ottaa huomioon tällaisen vastuulli-
sen toiminnan tai vastuullisen toiminnan puuttumisen. 

33. Rekisteröidyille aiheutuneita vahinkoja koskevassa arvioinnissa on otettava huo-
mioon korkeimman oikeuden ratkaisu KKO:1998:85, jossa on korostettu tiedollista 
itsemääräämistä ja todettu, että sittemmin kumotun henkilörekisterilain (471/1987) 43 
§:ssä tarkoitetun henkilörekisteririkoksen sanamuoto osoitti, että yksityisyyden suojan 
loukkaaminen tiedollisen itsemääräämisvallan vastaisena menettelynä merkitsi laissa 
edellytetyn vahingon tai haitan aiheuttamista. Tämä pätee edelleen. Pelkkä yksityi-
syyden suojan loukkaus merkitsee vahingon tai haitan aiheuttamista. 

34. Edellytyksenä ei ole tosiasiallisen taloudellisen tai muun aineellisen vahingon ai-
heutuminen, joskin tällaisten vahinkojen aiheutuminen otetaan yleisen tietosuoja-ase-
tuksen 83(2)(a) artiklassa säädetyn mukaisesti huomioon hallinnollista seuraamus-
maksua määrättäessä ja sen määrästä päätettäessä. 

35. Seuraamuskollegio katsoo, että rekisterinpitäjä ei ole ryhtynyt asianmukaisiin toi-
menpiteisiin rekisteröidylle koituvan vahingon lieventämiseksi, korjaamiseksi tai estä-
miseksi tulevaisuudessa. Rekisterinpitäjän aikomus ottaa käyttöön passiivisten asia-
kastilien poistomenettely, jossa tiedot poistetaan, kun viimeisimmästä asiakastilille 
kirjautumisesta on kulunut yli kuusi vuotta, ei sellaisenaan ole katsottavissa tässä tar-
koitetuksi riittäväksi ja asianmukaiseksi toimenpiteeksi. Esitetty toimenpide ei esimer-
kiksi ole luonteeltaan sellainen, että sillä rajoitettaisiin asianmukaisella tavalla henki-
lötietojen säilyttämistä tai puututtaisiin asianmukaisella tavalla siihen, että säilytysajan 
määritteleminen jää suurelta osin yksittäisen rekisteröidyn toimenpiteiden varaan. 
Jättäessään säilytysajan määrittelemättä, rekisterinpitäjä myös vaikeuttaa rekiste-
röidyn mahdollisuutta arvioida henkilötietojen käsittelystä aiheutuvaa tosiasiallista ris-
kiä. Seuraamuskollegio katsoo, ettei lieventäviä perusteita tältä osin ole. 

Vastuun aste, ottaen huomioon rekisterinpitäjän 25 artiklan ja 32 artiklan nojalla to-
teuttamat tekniset ja organisatoriset toimenpiteet  

36. Kysymyksen alaisessa asiassa rekisterinpitäjä on järjestelmälliseen tapaan rikko-
nut yleisen tietosuoja-asetuksen 5(1)(c) ja 25(2) artikloja. Rekisterinpitäjän toteutta-
mia teknisiä ja organisatorisia toimenpiteitä ei voida näiltä osin pitää riittävinä. Ta-
paus ilmentää yleisessä tietosuoja-asetuksessa säädettyjen käytäntöjen yleistä puut-
teellisuutta, eikä lieventäviä perusteita tältä osin ole. 

Aiemmat vastaavat rikkomiset ja aikaisemmin määrätyt samaa asiaa koskevat toimen-
piteet  

37. Tietosuojavaltuutetun toimistolla ei ole tiedossa rekisterinpitäjää koskevia aiempia 
tietosuojasääntelyn rikkomisia. Rekisterinpitäjään ei ole aiemmin kohdistettu yleisen 
tietosuoja-asetuksen 58(2) artiklassa tarkoitettuja toimivaltuuksia. Seuraamuskollegio 
ei pidä edellä mainittua seuraamusmaksuarviossa lieventävänä tai raskauttavana te-
kijänä. 

Tietosuojavaltuutetun toimisto 
PL 800, 00531 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
 
 
 

 
23 (24) 
 

 
 
 

Yhteistyön aste valvontaviranomaisen kanssa ja tapa, jolla rikkominen tuli valvonta-
viranomaisen tietoon  

38. Edellä mainituissa Euroopan tietosuojaneuvoston ja tietosuojatyöryhmän ohjeissa 
hallinnollisten seuraamusmaksujen määräämisestä on todettu, että yhteistyön aste 
voidaan ottaa asianmukaisesti huomioon, kun päätetään hallinnollisen sakon mää-
räämisestä ja sen määrästä. Arvioitaessa yhteistyötä valvontaviranomaisen kanssa 
merkitystä voitaisiin antaa sille, onko rekisterinpitäjä reagoinut valvontaviranomaisen 
pyyntöihin asian tutkinnan aikana siten, että sillä on rajoitettu merkittävästi yksilöiden 
oikeuksiin kohdistuvaa riskiä. Ohjeiden mukaan ei olisi kuitenkaan tarkoituksenmu-
kaista korostaa jo lainsäädännössä vaadittua yhteistyötä.  

39. On todettava, että yleisen tietosuoja-asetuksen 31 artiklassa säädetysti rekisterin-
pitäjän on pyynnöstä tehtävä yhteistyötä valvontaviranomaisen kanssa sen tehtävien 
suorittamiseksi. Rekisterinpitäjällä on niin ikään yleisen tietosuoja-asetuksen 58 artik-
lan 1 kohdan ja tietosuojalain 18 §:n nojalla velvollisuus toimittaa pyydetyt tiedot val-
vontaviranomaiselle.  

40. Asian arvioinnissa ei edellä todetusti ole tarkoituksenmukaista korostaa jo lain-
säädännössä edellytettyä yhteistyötä. Laissa säädetyn velvollisuuden täyttämistä ei 
ole tarkoituksenmukaista katsoa asiassa lieventäväksi tekijäksi. 

41. Tieto rikkomisesta on tullut valvontaviranomaiselle kantelun kautta. Lieventäviä 
perusteita ei tältä osin ole. 

Mahdolliset muut tapaukseen sovellettavat raskauttavat tai lieventävät tekijät  

42. Edellä mainituissa Euroopan tietosuojaneuvoston ja tietosuojatyöryhmän ohjeissa 
hallinnollisten seuraamusmaksujen määräämisestä on todettu, että mahdolliset muut 
tapaukseen sovellettavat raskauttavat tai lieventävät tekijät voivat esimerkiksi olla rik-
komisella saatu hyöty tai taloudellinen etu.  

43. Rekisterinpitäjä esittää 21.12.2023 antamassaan kuulemisvastauksessa, että säi-
lytysajat ja niiden määräytymiskriteerit on harkittu tarkkaan, liiketoimintamalli huomioi-
den.  

44. Sinänsä on selvää, että henkilötietojen kerääminen ja säilyttäminen voivat hyödyt-
tää rekisterinpitäjän liiketoimintaa. Tapauksessa ei ole kuitenkaan tullut ilmi seikkoja, 
joiden perusteella seuraamuskollegion tulisi antaa merkitystä raskauttavana seikkana 
rekisterinpitäjän liiketoiminnassaan saamalle taloudelliselle edulle.  

45. Seuraamuskollegio katsoo, ettei myöskään muita tapaukseen sovellettavia ras-
kauttavia tai lieventäviä tekijöitä ei ole osoitettavissa. 

 

Hallinnollisen seuraamusmaksun määräämistä koskevan päätöksen ovat tehneet tietosuojavaltuu-
tetun toimiston seuraamuskollegion jäsenet. 

Tietosuojavaltuutettu Anu Talus 

Tietosuojavaltuutetun toimisto 
PL 800, 00531 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

 
24 (24) 
 

 
 
 
 

 
 
 
Apulaistietosuojavaltuutettu Heljä-Tuulia Pihamaa 

Apulaistietosuojavaltuutettu Annina Hautala 

 

 

 

Sovelletut lainkohdat 

Perusteluissa mainitut.  

Muutoksenhaku 

Tietosuojalain (1050/2018) 25 §:n mukaan apulaistietosuojavaltuutetun ja seuraamus-
kollegion  päätöksiin  voi  hakea  muutosta  valittamalla  hallinto-oikeuteen  noudattaen 
mitä laissa oikeudenkäynnistä hallintoasioissa (808/2019) säädetään. Valitus tehdään 
hallinto-oikeuteen. 

Tiedoksianto 

Päätökset annetaan tiedoksi hallintolain (434/2003) 60 §:n mukaisesti postitse saanti-
todistusta vastaan. 

Lisätietoja päätöksistä rekisterinpitäjälle antaa asian esittelijä 

Ylitarkastaja Niina Miettinen, puh. 029 566 677 

 

 

Tietosuojavaltuutetun toimisto 
PL 800, 00531 Helsinki – puh. 029 566 6700 (vaihde) – tietosuoja@om.fi – www.tietosuoja.fi 
 

