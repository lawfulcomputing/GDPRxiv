 

 

1 (6) 

25.9.2023 

Dnro add 7732/161/23 

Tietosuojavaltuutetun  päätös  väliaikaisen  päätöksen  poistami-
sesta 

Asia 

 

 

Tiedonsiirtojen kieltämisestä ja keskeyttämisestä annetun väliaikaisen päätöksen 
poistaminen. 

Rekisterinpitäjät 

Ridetech International B.V. (Yango-taksipalvelusovellus) 

Yandex LLC  

Asian tausta 

Tietosuojavaltuutettu määräsi päätöksessään 4.8.2023 Yango-taksipalvelun palvelun-
tarjoajan  Ridetech  International  B.V.:n  ja  Yandex  LLC:n  tilapäisesti  keskeyttämään 
Yango-sovelluksen  käyttäjiä  koskevien  henkilötietojen  siirron  Venäjän  federaatioon, 
kunnes asia on lopullisesti ratkaistu.    

Päätöksen mukaan käsittelykielto henkilötietojen siirtämiseksi ja määräys tiedonsiirto-
jen keskeyttämisestä tulevat voimaan 1.9.2023 alkaen. Päätöksessä määrättiin myös, 
että  rekisterinpitäjien  on  noudatettava  tiedonsiirtojen  keskeyttämistä  koskevaa  mää-
räystä  muutoksenhausta huolimatta. Lisäksi  päätöksessä määrättiin  rekisterinpitäjän 
toimittamaan tietosuojavaltuutetun toimistolle 25.8.2023 mennessä tieto siitä, mihin toi-
menpiteisiin se on ryhtynyt kyseisen päätöksen johdosta. Lisäksi rekisterinpitäjille va-
rattiin mahdollisuus toimittaa myös muita tietoja, joiden se katsoo vaikuttavan  kysei-
sessä päätöksessä esitettyyn arvioon.  

Rekisterinpitäjät  ovat  toimittaneet  tietosuojavaltuutetun toimistolle  selvitystä  Venäjän 
federaatiossa voimaan tulleen taksilain soveltuvuudesta sen toimintaan. Tietosuojaval-
tuutettu katsoi, että saatu lisäselvitys vaati perehtymistä aineistoon ja sen arviointia, 
onko  lisäselvityksellä  vaikutusta  kiireellisessä  menettelyssä  annettuun  väliaikaiseen 
päätöksen tai asian jatkokäsittelyyn. Hallintolain 53 §:n 1 momentin mukaan viranomai-
nen voi kieltää päätöksen täytäntöönpanon  toistaiseksi tai määrätä sen keskeytettä-
väksi.  Tietosuojavaltuutettu  määräsi  päätöksen  täytäntöönpanon  keskeytettäväksi 
26.9.2023 saakka.  

Saatu selvitys 

Rekisterinpitäjät ovat toimittaneet tietosuojavaltuutetun toimistoon 25.8.2023 men-
nessä erinäistä selvitystä.  

Ridetech International B.V.:n toimittama selvitys 

Tietosuojavaltuutetun toimisto 
PL 800, 00531 Helsinki – puh. 029 566 6700 (vaihde) – tietosuoja@om.fi – www.tietosuoja.fi 

 
 
 
 

 
2 (6) 
 

Ridetech International B.V. on toimittanut tietosuojavaltuutetun toimistoon 16.8.2023 
selvityksen, jossa se tuo esille näkemyksensä Venäjän taksilainsäädännön soveltu-
vuudesta toimintaansa. Ridetech International B.V. on pyytänyt asiasta lausunnon 
asianajotoimistolta. Selvityksen mukaan Venäjän federaatiossa voimaan tullut taksi-
laki ei sovellu Yangon kansainväliseen taksinvälitystoimintaan, eikä sovelluksen käyt-
täjiin, jotka tekevät matkoja sovelluksella Venäjän ulkopuolella. Selvityksen mukaan 
taksilaki soveltuu ainoastaan taksitoimintaan, jota suoritetaan Venäjän federaatiossa 
Venäjälle rekisteröityjen oikeushenkilöiden toimesta. Ollakseen laissa tarkoitettu tak-
sinvälitystoimija yhtiön on sijaittava Venäjällä. Ridetech International B.V. ei ole venä-
läinen oikeushenkilö, eikä taksilaissa säädettyjä viranomaisten tiedonsaantioikeuksia 
näin ollen sovelleta sen toimintaan. Selvityksen mukaan taksilaki ei aseta vaatimuk-
sia ulkomaalaiselle yritykselle, joka säilyttää tietoja Venäjällä Venäjän ulkopuolella 
tehdyistä matkoista. 

Ridetech International B.V. on 25.8.2023 toimittanut tietosuojavaltuutetun toimistoon 
25.7.2023 laaditun arvioinnin henkilötietojen siirtojen vaikutuksista. Vaikutustenarvi-
oinnissa on otettu huomioon Venäjän federaatiossa voimaan tuleva taksilaki. Vaiku-
tustenarvioinnissa on todettu, että taksilaki ei sovellu Venäjälle siirrettyihin Yango-
sovelluksen käyttäjien tietoihin. 

Yandex LLC.:n toimittama selvitys 

Yandex LLC on toimittanut tietosuojavaltuutetun toimistoon 16.8.2023 selvityksen, 
jossa se tuo esille näkemyksensä Venäjän taksilainsäädännön soveltuvuudesta toi-
mintaansa. Selvityksen mukaan Yango-sovelluksen yhteydessä tapahtuva käyttäjien 
rekisteröityminen tapahtuu erillisen Yandex ID-palvelun kautta. Tiedot säilytetään Ve-
näjällä. Selvityksessään Yandex LLC toteaa olevansa Yandex ID -todennuspalvelun 
tarjoaja. Yandex LLC:n mukaan Venäjällä voimaan tullutta taksilakia ei sovelleta sen 
toimintaan, sillä taksilakia sovelletaan taksinvälityspalveluihin, eikä Yandex LLC ole 
taksinvälityspalveluntarjoaja.  

Asiantuntijalausunto 

Tietosuojavaltuutettu on pyytänyt 14.9.2023 asiantuntijalausunnon Venäjällä voi-
massa olevan taksilainsäädännön soveltumisesta Yango-sovelluksen yhteydessä ke-
rättäviin tietoihin. Lausunto perustuu Venäjän taksilainsäädännön kielelliseen ja sys-
temaattiseen tulkintaan. Taksilain ja -asetuksen soveltamisalan osalta lausunnossa 
todetaan, että taksilain ja -asetuksen soveltamisala rajoittuu Venäjän alueella harjoi-
tettavaan henkilöiden ja tavaroiden kuljettamiseen tarkoitettuun taksitoimintaan, mu-
kaan lukien taksien välityspalveluiden tarjoamiseen. Venäjän ulkopuolella tapahtuva 
taksinvälitystoiminta jää siten Venäjällä voimassa olevan taksisääntelyn soveltamis-
alan ulkopuolelle.   

Lausunnossa todetaan, ettei taksilain alueellista soveltamisalaa ole erikseen nimen-
omaisesti määritelty. Laissa ei ole myöskään säädetty Venäjän federaation alueen 
ulkopuolella harjoitettavasta taksitoiminnasta tai taksien välityspalvelusta taikka näi-
den yhteydessä tapahtuvasta – Venäjällä osin suoritettavasta – tietojenkäsittelystä. 
Lausunnonantaja toteaa olevan selvää, ettei Venäjän lainsäädännöllä ole mahdolli-
suutta velvoittaa ulkomaille sijoittautuneita ja siellä toimivia yrityksiä keräämään ja an-
tamaan tietoja Venäjän turvallisuusviranomaisille, vaan asianomaisen maan lainsää-
dännöstä riippuu, onko tietoja mahdollista saada. Taksilaissa on erikseen säädetty 
siitä, että kansainvälinen taksiperusteinen henkilö- ja tavaraliikenne määräytyy 

 
 
 

 

 
 
 

 
 
 
 

 
3 (6) 
 

Venäjän kansainvälisten sopimusten mukaan. Taksilaki ei sisällä muita säännöksiä 
ulkomailla harjoitettavasta tai maiden rajat ylittävästä taksitoiminnasta taikka siihen 
liittyvästä tietojenkäsittelystä. 

Lausunnonantaja toteaa, että taksilain systemaattisen analyysin perusteella taksilain 
14.7 §:ään perustuva viranomaisten tiedonsaantioikeus koskee vain Venäjän alueella 
harjoitettavan taksien välityspalvelun yhteydessä kerättyjä ja saatuja henkilötietoja. 
Taksilakia sovelletaan Venäjän alueella harjoitettavaan taksitoimintaan. Lain mukaan 
taksien välityspalvelun tulee olla rekisteröitynyt alueelliseen rekisteriin. Lisäksi taksi-
laki asettaa Venäjän alueella harjoitettavan taksitoiminnan yhteydessä kerättyjen ja 
saatujen tietojen käsittelyyn liittyviä velvoitteita. Taksilain nojalla annetun taksiasetuk-
sen soveltamisala määräytyy vastaavasti.  

Lausunnon mukaan yksittäisten lainsäännösten pistemäinen tarkastelu taas johtaa 
sattumanvaraiseen tulkintaratkaisuun. Taksilain viranomaisen tiedonsaantioikeutta 
koskevan säännöksessä taksin välityspalvelulle asetetaan velvoite avata viranomai-
sille pääsy taksitilausten vastaanottamiseen, säilyttämiseen, käsittelyyn ja välittämi-
seen tarkoitettuihin tietojärjestelmiinsä ja tietokantoihinsa. Sen perusteella viranomai-
silla vaikuttaa olevan rajoittamaton oikeus kaikkeen lain mukaisiin käyttötarkoituksiin 
liittyvään tietoon. Lausunnossa todetaan oikeuskirjallisuuteen viitaten, ettei yksittäi-
sen säännöksen tai yksittäisten säännösten pistemäistä tulkintaa voi täysin sulkea 
pois, vaikka se merkitsisi virheellistä laintulkintaa1. Venäjän viranomaisilla on perus-
tuslain (12.12.1993) 15.2 §:ään perustuva velvoite noudattaa perustuslakia ja muita 
lakeja. Venäjän julistautuu oikeusvaltioksi, jonka perustavanlaatuisiin edellytyksiin 
kuuluu, että viranomaisten toimivalta perustuu lakiin ja toiminnassa muutoin noudate-
taan lakia. Taksilain säännösten pistemäinen tulkinta merkitsisi lähtökohtaisesti toimi-
vallan ylitystä ja mielivaltaista puuttumista ulkomailla liiketoimintaa harjoitettavien ve-
näläisten yritysten toimintaan.   

Mikäli venäläinen viranomainen tulkitsisi olevansa taksilain ja -asetuksen nojalla toi-
mivaltainen saamaan myös eurooppalaisia käyttäjiä koskevia tietoja, tietojen säilyttä-
minen Venäjällä avaa venäläisille viranomaisille pääsyn eurooppalaisia käyttäjiä kos-
keviin tietoihin. Tällöin olisi lausunnonantajan mukaan kuitenkin kyse laintulkinnasta, 
joka olisi vastoin taksilain systemaattista tulkintaa. 

Tietosuojavaltuutetun päätös ja perustelut 

Tietosuojavaltuutettu on tutustunut saamaansa selvitykseen. Selvityksen mukaan Ve-
näjän federaatiossa 1.9.2023 voimaan tullutta taksilainsäädäntöä ei sovelleta Venäjän 
ulkopuolella  tapahtuvaan  taksinvälitystoimintaan.  Näin  ollen  taksilaissa  ja  -asetuk-
sessa säädettyä Venäjän federaation kansallisen turvallisuuspalvelun rajoittamatonta 
pääsyä taksimatkustajien henkilötietoihin ei lähtökohtaisesti sovelleta Yango-sovelluk-
sen  yhteydessä  käsiteltävien  suomalaisten  taksimatkustajien  tietoihin.  Saadun  selvi-
tyksen perusteella tietosuojavaltuutettu katsoo, että Venäjällä voimaan tullut taksilaki 
ei vaaranna vakavasti rekisteröityjen perusoikeuksia ja -vapauksia Suomessa. 

Tietosuojavaltuutettu katsoo, että saadun selvityksen myötä yleisen tietosuoja-ase-
tuksen 66 artiklan tarkoittamat poikkeuksellisten olosuhteiden ja kiireellisten toimenpi-
teiden tarvetta koskevat vaatimukset eivät enää täyty ja asian käsittely yleisen 

1Ks. O. D. Ovshinnikova – A. M. Shaganyan, Some problems of interpretation of norms of law, Istoriko-te-
oreticheskie issledovaniya gosudarstva i prava 2017 N 4 (83), s. 24–25. 

 

 

 
 
 
 

 
4 (6) 
 

 
 
 

tietosuoja-asetuksen 66 artiklan mukaisessa kiireellisessä menettelyssä päätetään. 
Tietosuojavaltuutetun toimiston saaman asiantuntijalausunnon mukaan on kuitenkin 
mahdollista, että taksilakia sovelletaan Venäjällä virheellisesti. Tietosuojavaltuutettu 
katsoo, että vaikka edellytyksiä kiireellisen menettelyn jatkamiselle ei ole, korostaa 
tämä asiantuntijaselvityksessä ilmi tullut seikka tiedonsiirtoja koskevan kysymyksen 
edelleen tutkimisen ja arvioimisen merkitystä tietosuoja-asetuksen 60 artiklan mukai-
sessa menettelyssä. 

Hallintolain 50 §:n 1 momentin 4 kohdan mukaan viranomainen voi poistaa päätök-
sensä ja ratkaista asian uudelleen, jos asiaan on tullut sellaista uutta selvitystä, joka 
voi olennaisesti vaikuttaa päätökseen. 

Tietosuojavaltuutettu poistaa 4.8.2023 tehdyn kiireellisessä menettelyssä tehdyn väli-
aikaisen päätöksen hallintolain 50 §:n 1 momentin 4 kohdan nojalla. Väliaikaisella 
päätöksellä annettu käsittelykielto ja määräys tiedonsiirtojen keskeyttämisestä eivät 
tule voimaan. 

Päätöksen poistamista koskeva asia on käsitelty tietosuojavaltuutetun toimiston seu-
raamuskollegion kirjallisessa menettelyssä 25.9.2023. 

Asian jatkokäsittely ja siinä huomioitavat seikat 

Asian käsittely tietosuoja-asetuksen 60 artiklan mukaisessa kiireellisessä menette-
lyssä päättyy. Toimivaltainen viranomainen voi jatkaa asian tutkintaa. Tietosuojaval-
tuutettu jatkaa tiivistä yhteistyötä Hollannin ja Norjan tietosuojaviranomaisten kanssa.  

Henkilötietojen käsittelyä koskeva asia, jolla on vaikutuksia useamman jäsenvaltion 
(ja ETA-maan) alueella käsitellään yleisen tietosuoja-asetuksen artiklan 60 mukai-
sessa niin kutsutussa yhteistyömenettelyssä. Johtava valvontaviranomainen määräy-
tyy sanotussa menettelyssä rekisterinpitäjän 4 artiklan 16 alakohdassa määritellyn 
päätoimipaikan mukaan.  

Yango-sovelluksen palveluntarjoajana Euroopan talousalueella toimii Alankomaihin 
sijoittunut Ridetech International B.V. Johtavana valvontaviranomaisena Ridetech In-
ternational B.V.:tä koskevissa asioissa toimii Alankomaiden valvontaviranomainen 
Autoriteit Persoonsgegevens. Muut asian käsittelyyn ja päättämiseen 60 artiklan mu-
kaisessa menettelyssä osallistuvat valvontaviranomaiset ovat tietosuoja-asetuksen 4 
artiklan 22 kohdan määritelmän mukaisia osallistuvia valvontaviranomaisia. Tietosuo-
javaltuutettu on asiassa osallistuva valvontaviranomainen. 

Siltä osin kuin on kyse Venäjän federaatioon sijoittautuneen Yandex LLC:n suoritta-
masta henkilötietojen käsittelystä, tietosuoja-asetuksen 60 artiklan mukaista yhteis-
työmenettelyä ei sovelleta ja tietosuojavaltuutettu on yleisen tietosuoja-asetuksen 3 
artiklan 2 kohdan ja 58 artiklan nojalla toimivaltainen viranomainen. 

  

Sovelletut lainkohdat 

Päätöksessä mainitut. 

Muutoksenhaku 

 

 
 
 
 

 
5 (6) 
 

 
 
 

Tietosuojalain (1050/2018) 25 §:n mukaan tähän päätökseen voi hakea muutosta va-
littamalla hallinto-oikeuteen noudattaen mitä laissa oikeudenkäynnistä hallintoasioissa 
(808/2019) säädetään. Valitus tehdään Helsingin hallinto-oikeuteen. 

Valitusosoitus on liitteenä. 

Tiedoksianto 

Päätös annetaan tiedoksi hallintolain (434/2003) 60 ja 63 §:n mukaisesti. 

Lisätietoja tästä päätöksestä  

Ylitarkastaja Meeri Blomberg, puh. 029 5666 755 

 

 

 

Tietosuojavaltuutettu 

Anu Talus 

 

_____________________ 

Ylitarkastaja   

Meeri Blomberg 

_____________________ 

 

Jakelu 

Rekisterinpitäjät 

Alankomaiden valvontaviranomainen 

Norjan valvontaviranomainen 

Euroopan tietosuojaneuvosto 

Euroopan komissio 

Traficom 

Liikenne- ja viestintäministeriö 

Oikeusministeriö 

 

Tietosuojavaltuutetun toimiston yhteystiedot 

Postiosoite: PL 800, 00531 Helsinki 

Sähköposti: tietosuoja@om.fi 

Puhelinvaihde: 029 566 6700 

 

 
 
 
 

 
6 (6) 
 

Verkkosivut: www.tietosuoja.fi  

 
 
 

 

