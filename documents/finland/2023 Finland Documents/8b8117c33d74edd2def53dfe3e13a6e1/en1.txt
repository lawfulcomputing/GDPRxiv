 

 
 

 

Tietosuojavaltuutetun päätös 

Asia 

1 (25) 

8422/161/2021 
6.7.2023 

Oikeus saada jäljennös puhelutallennetta koskevassa asiassa 

Rekisterinpitäjä 

Suomen Avainsanat, aputoiminimi Suomen Yritysrekiseri Y-tunnus: 2580946-3 

Asian tausta 

1.  Tietosuojavaltuutetun toimistoon on aikavälillä 8.3.2019 - 2.9.2022 saatettu 

vireille lukuisia Suomen Yritysrekisteriä koskevia asioita. Suomen Yritysrekis-
teri on Suomen Avainsanat Oy:n (myöhemmin ’rekisterinpitäjä’) tarjoama yri-
tyshakupalvelu.  

2.  Asioissa on ollut kyse siitä, että rekisteröidyt ovat pyytäneet rekisterinpitäjältä 
puhelutallennetta. Rekisterinpitäjä on vastannut joidenkin rekisteröityjen pyyn-
töihin toimittamalla koosteet puheluista. Rekisteröityjen näkemyksen mukaan 
kooste ei ole vastannut puhelimessa käytyä keskustelua, minkä johdosta re-
kisteröidyt ovat toistaneet pyynnön saada puhelutallenne. Rekisterinpitäjä ei 
ole edelleenkään toimittanut rekisteröidyille puhelutallennetta, minkä johdosta 
rekisteröidyt ovat olleet yhteydessä tietosuojavaltuutetun toimistoon. 

3.  Tietosuojavaltuutetun toimisto on pyytänyt 8.3.2019 - 2.9.2022 välisenä ai-

kana saatujen yhteydenottojen johdosta selvitystä rekisterinpitäjältä. Asioissa 
saadun selvityksen perusteella rekisterinpitäjä säilyttää tallenteita 2–4 kuu-
kauden ajan, eikä rekisterinpitäjällä ole selvityksen antamisen ajankohtana 
ollut enää tallella rekisteröityjen kanssa käytyjen puheluiden tallenteita.  

4.  Koska tallenteita ei rekisterinpitäjän toimittamien selvitysten mukaan olisi 

enää ollut saatavilla, tietosuojavaltuutetun toimisto on ollut yhteydessä kysei-
siin rekisteröityihin. Rekisteröidyt ovat hyväksyneet heitä koskevan asian 
päättämisen tietosuojavaltuutetun toimiston oma-aloitteisen tutkinnan joh-
dosta. Rekisteröityjä ei ole pidettävä hallintolain (434/2003) 11 §:n mukaisina 
asianosaisina. Tietosuojavaltuutetun toimisto toimittaa tämän päätöksen kui-
tenkin tiedoksi näille rekisteröidyille.   

5.  Tietosuojavaltuutetun toimisto ei ole pyytänyt rekisterinpitäjältä selvitystä jo-

kaisessa yksittäisessä 8.3.2019 - 2.9.2022 välisenä aikana sille vireille saate-
tussa asiassa, sillä rekisterinpitäjän aiemman selvityksen yhteydessä ilmoit-
tama puhelutallenteiden säilytysajan johdosta puhelutallenteet eivät olisi enää 
olleet saatavilla.  

6.  Tietosuojavaltuutettu ei tässä päätöksessä arvioi yksittäisten rekisteröityjen 

asiaa, sillä rekisteröidyt ovat hyväksyneet heitä koskevan asian päättämisen 
koska tallenteita ei enää ole ollut saatavilla. Tietosuojavaltuutetun päätös kos-
kee rekisterinpitäjää.  

Tietosuojavaltuutetun toimisto 
PL 800, 00531 Helsinki – puh. 029 566 6700 (vaihde) – tietosuoja@om.fi – www.tietosuoja.fi 

 
 
 
 

 
2 (25) 
 

 
 
 

7.  Tietosuojavaltuutetun toimisto on aloittanut oman tutkinnan ja ryhtynyt selvit-

tämään rekisterinpitäjän toimintatapaa, sillä lukuisten yhteydenottojen voidaan 
katsoa ilmentävän rekisterinpitäjän vakiintunutta toimintatapaa. Tässä päätök-
sessä tietosuojavaltuutettu arvioi rekisterinpitäjän yleistä toimintatapaa seitse-
män yhteydenoton ja näiden yhteydenottojen johdosta vuosien 2020–2022 
välisenä aikana saatujen rekisterinpitäjän antamien selvitysten pohjalta. Li-
säksi rekisterinpitäjän vakiintunutta toimintatapaa arvioidaan rekisterinpitäjän 
kuulemispyyntöön antaman vastineen pohjalta.  

Yhteydenottojen sisältö lyhyesti 

8.  Tässä päätöksessä viitatuissa seitsemässä asiassa rekisteröidyt ovat kerto-

neet saaneensa rekisterinpitäjältä Suomen Yritysrekisteri -palvelun näkyvyyttä 
koskevan myyntipuhelun. Myyntipuhelun vastaanottajat ovat olleet yksityisiä 
elinkeinonharjoittajia. Kaikki rekisteröidyt ovat myyntipuhelun seurauksena 
saaneet laskun, minkä johdosta rekisteröidyt ovat pyytäneet rekisterinpitäjältä 
myyntipuhelun tallenteen. 

9.  Rekisteröidyistä suurin osa on kertonut puhelutallennetta koskevan pyynnön 
johdosta saaneensa myyntipuhelusta laaditun koosteen. Kooste on toimitettu 
rekisteröidyille muun muassa joulukuussa 2018, toukokuussa 2021 ja kesä-
kuussa1 2022. Kyseisten rekisteröityjen mukaan kooste on ollut rekisterinpitä-
jän laatima yksipuolinen kuvaus puhelussa käydystä keskustelusta, eikä 
kooste ole heidän näkemyksensä mukaan vastannut täysin puhelussa sovit-
tua. Alla esimerkki koosteesta:  

”Myyntiryhmän esimies on tarkistanut myyntipuhelun tallenteen ja kommentoinut puhelua seu-
raavasti: Myyjä kertoo mistä soittaa. Myyjä tarkistaa, että puhelu tulee oikeaan yritykseen ja 
asiakas vastaa ”joo, kyllä”. Myyjä kertoo, että puhelu tallennetaan. Asiakas sanoo ”joo”. Myyjä 
tarkistaa yrityksen tiedot ja asiakas myöntelee ne oikeiksi sanomalla ”joo” ja ”kyllä”. Myyjä ky-
syy ”onko sähköisiä osoitteita, sähköpostia tai kotisivuja?” Asiakas sanoo ”ei oo vielä, kyllä tar-
koitus olisi perustaa jossain vaiheessa”. Myyjä kysyy toimialasta ja asiakas vastaa ”sähköauto-
maatio asennuksia ja suunnittelua” Myyjä kertoo palvelusta. Asiakas sanoo väleihin ”joo”. Myyjä 
kertoo ”nyt jos täydelliset yritystietonne ajetaan tänne Suomen yritysrekisteriin, siitä menee 
kerta vuosipäivitysmaksu, mikä on 289€+alv ja se on mahdollista maksaa kahdessa erässä”. 
Myyjä varmistaa asiakkaan hyväksynnän tilaukselle kysymällä että ”näillä tiedoilla voidaan 
mennä määräaikaisesti 12 kk eteenpäin?”.  Asiakas vastaa ”juu kyllä”. Myyjä pyytää asiakkaan 
nimen vahvisteena tilaukselle, asiakas antaa nimensä. Yhdessä sovitaan, että lasku ja tunnuk-
set toimitetaan asiakkaalle kirjepostilla.” 

10. Osassa asioista rekisteröidyt ovat myyntipuhelun koosteen saatuaan olleet 

yhteydessä rekisterinpitäjään, ja tuloksetta toistaneet pyynnön saada puhelu-
tallenne.  

11. Eräässä asiassa rekisteröity ei ole lainkaan saanut puhelun koostetta pyyn-

nöstään huolimatta. 

 

 

 

1 Tietosuojavaltuutetun toimistoon on 28.6.2022 saatettu vireille kantelu, jossa rekisteröity on kertonut saa-
neensa rekisterinpitäjältä koosteen puhelutallenteesta 

 
 
 
 

 
 
 
Rekisterinpitäjän antamat selvitykset 

 
3 (25) 
 

12. Tietosuojavaltuutetun toimisto on edellä 3 kohdassa tarkoitettujen asioiden 

yhteydessä pyytänyt selvitystä rekisterinpitäjältä. Rekisterinpitäjän 2020–
20222 aikavälillä antamat selvitykset eivät ole kaikilta osin olleet yhdenmukai-
sia. Rekisterinpitäjä on kertonut antamissaan selvityksissä muun muassa seu-
raavaa:   

13. Rekisterinpitäjä kertoo poistavansa puhelutallenteet 2–4 kuukauden kuluessa 

puhelusta. Selvitysten antamisen ajankohtana rekisterinpitäjällä ei ole ollut 
hallussaan yhdenkään rekisteröidyn kanssa käydyn puhelun tallennetta. 

14. Tietosuojavaltuutetun toimisto on kussakin selvityspyynnössä tiedustellut re-

kisterinpitäjältä, onko rekisterinpitäjä toteuttanut rekisteröidyn yleisen tieto-
suoja-asetuksen 15 artiklan mukaisen oikeuden. Rekisterinpitäjä on vastannut 
toimittaneensa rekisteröidyille myyntipuhelun koosteen.  

15. Tietosuojavaltuutetun toimisto on yhdessä asiassa pyytänyt rekisterinpitäjää 

täsmentämään kohdassa 14 mainittua ja selventämään, katsooko rekisterinpi-
täjä tietosuojavaltuutetun toimistolle toimitetun koosteen vastaavan yleisen 
tietosuoja-asetuksen 15 artiklan 3 kohdan mukaista jäljennöstä.  

16. Rekisterinpitäjä ei ole toimittanut vastausta lisätietopyyntöön3.  

17. Osassa asioista rekisterinpitäjä on kertonut puhelutallennetta koskevan pyyn-

nön johdosta soittaneensa rekisteröidyille yrittääkseen kuunteluttaa puhelu 
puhelimessa. Tällainen tilanne on ollut muun muassa yhdessä asiassa, jossa 
rekisterinpitäjä on aikavälillä 22.7.-20.8.2021 yrittänyt tavoitella rekisteröityä 
kuunteluttaakseen tallenteen puhelimen välityksellä. Kyseiselle rekisteröidylle 
on lisäksi toimitettu puhelutallenteen kooste.  

18. Rekisterinpitäjä on myös eräissä antamissaan selvityksissä kertonut, että se 

olisi toimittanut asianmukaisen litteroinnin tai antanut mahdollisuuden kuun-
nella tallenne erikseen sovittuna ajankohtana rekisterinpitäjän toimipisteessä. 
Tämä olisi edellyttänyt, että rekisteröity olisi tehnyt pyydetyn, allekirjoitetun 
tietojen luovutuspyynnön. 

Rekisterinpitäjän kuuleminen 

19. Yksittäisissä asioissa saatujen selvityksien johdosta tietosuojavaltuutetun toi-

misto on aloittanut oma-aloitteisen rekisterinpitäjän toimintatapaa koskevan 
tutkinnan. Rekisterinpitäjälle on 1.2.2023 päivätyllä kuulemispyynnöllä varattu 
hallintolain 34 §:ssä tarkoitettu tilaisuus tulla kuulluksi sekä esittää näkemys 
tietosuojavaltuutetun toimiston esittelijän alustavasta arviosta ja kuulemis-
pyynnössä esitetyistä tosisekoista liittyen mahdollisen hallinnollisen seuraa-
musmaksun määräämiseen.  

2 Rekisterinpitäjä on toimittanut näissä seitsemässä asiassa selvitystä 15.10.2020, 5.10.2021,10.8.22 ja 
14.9.2022 
3 Lisäselvityspyyntö lähetetty 7.10.2022. Selvityksen antamisen määräpäivä on ollut 21.10.2022. 

 

 
 
 

 
 
 
 

 
4 (25) 
 

20. Rekisterinpitäjä on 3.4.2023 toimittanut vastauksen kuulemis- ja lisätietopyyn-

töön. Vastauksessa rekisterinpitäjä kertoo muun muassa seuraavaa.  

21. Rekisterinpitäjän nykyisten käytäntöjen mukaan rekisterinpitäjä säilyttää puhe-

lutallenteita keskimäärin 2–4 kuukauden ajan. Tallenteita säilytetään rekiste-
rinpitäjän mukaan asian aktiivisen käsittelyn ajan, joka on vähintään kaksi viik-
koa puhelusta ja enintään edellä mainittu neljä kuukautta. Tallenteet poiste-
taan automaattisesti neljän kuukauden kuluttua.  

22. Rekisterinpitäjä on esittänyt, että puhelutallenteita pyydetään, kuunnellaan ja 

käsitellään lähes yksinomaan silloin, kun kyseessä on tilanne, jossa asiakas i) 
kiistää, ettei hänelle ole soitettu rekisterinpitäjän toimesta, ii) kiistää sopimuk-
sen syntymisen, tai iii) esittää eriävän mielipiteen esimerkiksi tuotteen hin-
nasta.  

23. Rekisterinpitäjän mukaan sen asiakkaat voivat olla yhteydessä rekisterinpitä-

jän asiakaspalveluun puhelimitse tai sähköpostin välityksellä. Mikäli yhteyden-
otto tulee muusta kuin rekisterinpitäjän asiakastietoihin kirjatusta sähköpos-
tista, asiakaspalvelija soittaa asiakkaalle varmistuakseen asiakkaan henkilölli-
syydestä. Rekisterinpitäjä kertoo olevansa yhteydessä asiakkaisiinsa ensisi-
jaisesti puhelimitse.  

24. Rekisterinpitäjän mukaan, jos asiakkaan ja rekisterinpitäjän välillä on ristiriita-
tilanne, asiakaspalvelija tarjoaa asiakkaalle puhelun kuuntelumahdollisuuden 
tai lähettää asiakkaalle koosteen puhelusta. Mikäli asiakas hyväksyy tai pyy-
tää koostetta, kooste käsitellään asiakkaan kanssa joko suullisesti tai kirjalli-
sesti.   

25. Rekisterinpitäjä on myös kertonut, että kooste tai sanatarkka litterointi teh-

dään vain niissä tilanteissa, joissa rekisterinpitäjän asiakaspalvelu ei tavoita 
asiakasta yrityksistä huolimatta puhelimitse siten, että tallenteen kuuntelutta-
minen olisi mahdollista puhelun välityksellä. Rekisterinpitäjä on lisäksi kerto-
nut, että mikäli asiakasta ei tavoiteta puhelimitse keskimäärin kolmella soitto-
yrityksellä, lopettaa asiakaspalvelu asiakkaan tavoittelun, mikä tarkoittaa re-
kisterinpitäjän mukaan asian päättämistä ja tallenteen tuhoamista.  

26. Rekisterinpitäjä on täsmentänyt vastauksessaan mitä puhelua koskeva kooste 

käsittää. Koosteesta pyritään rajaamaan pois sellaiset tiedot, joissa käsitel-
lään suoria henkilötietoja. Rekisterinpitäjä on kertonut, ettei koosteen lähettä-
minen ole koskaan ensisijainen vaihtoehto. 

27. Rekisterinpitäjä vielä lisää, että koosteen tekeminen vie vain murto-osan ver-

rattuna tarkan litteroinnin tekemiseen, joka on yksi syy siihen miksi asiakas-
palvelu usein ehdottaa koosteen lähettämistä. Litterointi sanasta sanaan teh-
dään vain, jos sitä on erikseen pyydetty.  

28. Rekisterinpitäjä toteaa kuulemispyynnössä esitetyn mallin koosteesta olevan 
vanhan mallin mukainen kooste. Rekisterinpitäjän nykykäytännön mukainen 
kooste on sisällöltään tarkempi. Koosteessa mainitaan myyjän nimi, asiak-
kaan nimi ja yrityksen sijaintitiedot.  

 
 
 

 
 
 
 

 
5 (25) 
 

29. Rekisterinpitäjä on korostanut, ettei tallenteen kuunteluttaminen ole ollut rekis-

terinpitäjän ainoa tapa ratkaista ristiriitatilanne eikä ainoa tapa turvata pääsy 
tietoihin.  

30. Rekisterinpitäjä kertoo lähettävänsä asiakkaalle sanatarkan litteroinnin asiak-
kaan sitä pyytäessä. Rekisterinpitäjän mukaan sanatarkkoja litterointeja pyy-
detään noin 10 kappaletta vuodessa, koosteita pyydetään rekisterinpitäjän 
mukaan enemmän.  

31. Rekisterinpitäjän näkemyksen mukaan litteroinnilla tarkoitetaan tarkkaa, sa-
nasta sanaan kirjattua tekstiä, jossa jokainen ääni on kirjoitettu auki. Kooste 
puolestaan on lyhennelmä, josta käy yleisellä tasolla ilmi ensisijaisesti se, 
mitä puhelussa on sovittu ja mihin asiakkaan kanssa on päädytty. Rekisterin-
pitäjän näkemyksen mukaan kyse on äärimmäisen harvoin siitä, että asiakas 
haluaa tarkastaa tietonsa.  

32. Rekisterinpitäjä on kertonut vastauksessaan katsovansa, että puhelutallen-

teen kuuntelutus puhelimitse tai sanatarkka litterointi sitä pyydettäessä on tie-
tosuojavaltuutetun aiemman ohjauksen mukainen toimintatapa. Rekisterinpi-
täjän kertoman mukaan se on muun muassa tämän takia muokannut kuule-
mispyynnössä mainitun ajankohdan jälkeen koostetta kattavammaksi ja tar-
kemmaksi.  

33. Rekisterinpitäjä tuo esiin, että sillä tulisi olla tarkemmat tiedot kuulemispyyn-

nön kohteena olevista asioista, jotta se voisi arvioida, onko kooste lähetetty tai 
onko rekisteröity noutanut sanatarkan litteroinnin postista.  

34. Rekisterinpitäjän nykyisen käytännön mukaan se ei vaadi allekirjoitusta eikä 

kopiota henkilöllisyystodistuksesta tarkastusoikeuden toteuttamiseksi. Pyyntö 
on edellytetty esitettäväksi kirjallisesti allekirjoitettuna vain niissä tapauksissa, 
joissa rekisterinpitäjä ei ole pystynyt varmistumaan tietoja pyytäneen henkilön 
henkilöllisyydestä.  

35. Rekisterinpitäjän mukaan se on saanut alle 10 kappaletta allekirjoitettuja 

pyyntöjä 8.3.2019 - 2.9.2022 välisenä aikana.  

36. Rekisterinpitäjä ei ole kyennyt kertomaan kuinka monta yleisen tietosuoja-

asetuksen 15 artiklan mukaista pyyntöä tämä on vastaanottanut 8.3.2019 - 
2.9.2022 välisenä aikana. Rekisterinpitäjällä on kyseisellä aikavälillä ollut 
9386 asiakasta.  

37. Rekisterinpitäjän näkemyksen mukaan kanteluita on sen asiakkaiden koko-

naisasiakasmäärä huomioon ottaen vähän.  

38. Rekisterinpitäjä on kertonut, ettei se pysty vastaamaan kuulemispyynnössä 

esitettyihin seikkoihin ilman tarkkoja tietoja tapauksista. Rekisterinpitäjälle on 
19.4.2023 puhelimitse kerrottu, että kuulemispyynnössä esitetyt tapaukset 
ovat tapauksia, joista tietosuojavaltuutetun toimisto on pyytänyt selvitystä re-
kisterinpitäjältä. Kunkin selvityksen antamiseksi rekisterinpitäjälle on toimitettu 
kussakin asiassa tarkemmat tiedot asiasta.   

 

 
 
 
 

 
 
 
Sovellettava lainsäädäntö 

 
6 (25) 
 

39. Tässä asiassa sovelletaan luonnollisten henkilöiden suojelusta henkilötietojen 
käsittelyssä sekä näiden tietojen vapaasta liikkuvuudesta ja direktiivin 95/46/EY 
kumoamisesta  annettua  Euroopan  parlamentin  ja  neuvoston  asetusta  (EU) 
2016/679 (yleinen tietosuoja-asetus). 

40. Yleisen tietosuoja-asetuksen 12 artiklan 1 kohdan mukaan rekisterinpitäjän on 

toteutettava asianmukaiset toimenpiteet toimittaakseen rekisteröidylle 15 ar-
tiklan mukaiset kaikki käsittelyä koskevat tiedot tiiviisti esitetyssä, läpinäky-
vässä, helposti ymmärrettävässä ja saatavilla olevassa muodossa selkeällä ja 
yksinkertaisella kielellä. Tiedot on toimitettava kirjallisesti tai muulla tavoin ja 
tapauksen mukaan sähköisessä muodossa. Jos rekisteröity sitä pyytää, tiedot 
voidaan antaa suullisesti edellyttäen, että rekisteröidyn henkilöllisyys on vah-
vistettu muulla tavoin.  

41. Yleisen tietosuoja-asetuksen 12 artiklan 2 kohdan mukaan rekisterinpitäjän on 

helpotettava 15–22 artiklan mukaisten rekisteröidyn oikeuksien käyttämistä.  

42. Yleisen tietosuoja-asetuksen 12 artiklan 6 kohdan mukaan, jos rekisterinpitä-
jällä on perusteltua syytä epäillä 15–21 artiklan mukaisen pyynnön tehneen 
luonnollisen henkilön henkilöllisyyttä, rekisterinpitäjä voi pyytää toimittamaan 
lisätiedot, jotka ovat tarpeen rekisteröidyn henkilöllisyyden vahvistamiseksi, 
sanotun kuitenkaan rajoittamatta 11 artiklan soveltamista. 

43. Yleisen tietosuoja-asetuksen 15 artiklan 3 kohdan mukaan rekisterinpitäjän on 

toimitettava jäljennös käsiteltävistä henkilötiedoista.  

Rekisterinpitäjää koskevat aiemmat päätökset 

44. Apulaistietosuojavaltuutettu on 5.3.2021 antanut rekisterinpitäjälle päätöksen4, 

joka on koskenut yksittäisen rekisteröidyn oikeutta saada myyntipuhelun tal-
lenne. Rekisterinpitäjä oli kyseisessä asiassa saadun selvityksen perusteella 
yrittänyt tavoittaa rekisteröityä tarjotakseen puhelun kuuntelumahdollisuutta. 
Asiassa on ollut kyse siitä, että rekisterinpitäjä ei ollut toimittanut puhelutallen-
netta lainkaan kyseiselle rekisteröidylle yleisen tietosuoja-asetuksen 12 artik-
lan 1 kohdan ja 15 artiklan 3 kohdan mukaisesti.  

45. Apulaistietosuojavaltuutettu on päätöksessä todennut, että puhelun kuuntelu-
mahdollisuus ei ole yleisen tietosuoja-asetuksen 15 artiklan 3 kohdan mukai-
nen tapa toteuttaa oikeus saada tutustua tietoihin. Päätöksessä on todettu, 
että rekisterinpitäjän tulee toteuttaa oikeus saada pääsy tietoihin kirjallisesti tai 
tapauksen mukaan sähköisesti (yleinen tietosuoja-asetus 12 ja 15 artikla).  

46. Apulaistietosuojavaltuutettu on päätöksessä määrännyt yleisen tietosuoja-

asetuksen 58 artiklan 2 kohdan d alakohdan nojalla rekisterinpitäjän saatta-
maan käsittelytoimet yleisen tietosuoja-asetuksen 12 artiklan 1 kohdan ja 15 
artiklan 3 kohdan mukaiseksi.  

4 Apulaistietosuojavaltuutetun päätös, dnro 4600/152/20 

 

 
 
 

 
 
 
 

 
7 (25) 
 

47. Apulaistietosuojavaltuutettu on lisäksi määrännyt rekisterinpitäjän toimitta-

maan selvityksensä tehdyistä toimenpiteistä 30.4.2021 mennessä. Rekisterin-
pitäjä ei ole toimittanut selvitystä 1.2.2023 mennessä, jonka jälkeen tietosuo-
javaltuutetun toimisto on lähettänyt rekisterinpitäjälle kuulemispyynnön.  

48. Tietosuojavaltuutettu on 21.10.2021 antanut rekisterinpitäjälle päätöksen5, 
joka on koskenut sitä, voiko rekisterinpitäjä toimittaa puhelutallenteen vain 
tekstimuodossa vai onko sen toimitettava tallenne äänitiedostona. Päätök-
sessä ei asetettu rekisterinpitäjälle velvollisuutta toimittaa tallennetta nimen-
omaisesti äänitiedostona. Päätöksessä todettiin, että oikeus saada tutustua 
tallenteeseen voidaan toteuttaa siten, että rekisterinpitäjä kirjoittaa auki puhe-
lutallenteen sisällön.  

49. Tässä päätöksessä on arvioitavana rekisterinpitäjän toimintatapa, jonka mu-
kaan rekisterinpitäjä lähettää rekisteröidyille koosteen, ja erityisesti se, onko 
rekisterinpitäjän koostetta pidettävä yleisen tietosuoja-asetuksen 15 artiklan 3 
kohdan mukaisena jäljennöksenä.  

Oikeudelliset kysymykset 

50. Tietosuojavaltuutettu ratkaisee asian edellä esitetysti yleisen tietosuoja-ase-

tuksen ja tietosuojalain nojalla. Asiassa on ratkaistavana seuraavat oikeudelli-
set kysymykset: 

i.  Onko rekisterinpitäjän toimintatapa yleisen tietosuoja-asetuksen 15 artik-
lan mukaisen oikeuden toteuttamiseksi puhelutallenteiden osalta yleisen 
tietosuoja-asetuksen 12 artiklan 1 kohdan ja 15 artiklan 3 kohdan mukai-
nen; ja 

ii.  Onko rekisterinpitäjä toimintatapa, jonka mukaan se on edellyttänyt kirjalli-

sen allekirjoitetun pyynnön tekemistä, ja henkilöllisyystodistuskopion toi-
mittamista ollut yleisen tietosuoja-asetuksen 12 artiklan 2 kohdan ja 6 koh-
dan mukainen? 

51. Mikäli rekisterinpitäjän harjoittama henkilötietojen käsittely ei ole ollut yleisen 

tietosuoja-asetuksen säännösten mukaista, asiassa on ratkaistavana, mikä 
yleisen tietosuoja-asetuksen 58 artiklan 2 kohdan mukainen seuraamus toi-
minnasta on rekisterinpitäjälle määrättävä.  

Tietosuojavaltuutetun päätös ja perustelut 

Päätös 

52. Tietosuojavaltuutettu katsoo päätöksessään seuraavaa:  

i.  Rekisterinpitäjän rekisteröidyille toimittamaa koostetta puhelinnauhoitteista 
ei voida pitää 15 artiklan 3 kohdan tarkoittamana jäljennöksenä. Näin ollen 
rekisterinpitäjän toimintatapa yleisen tietosuoja-asetuksen 15 artiklan mu-
kaisen oikeuden saada tutustua tietoihin toteuttamiseksi ei ole ollut yleisen 

5 Tietosuojavaltuutetun päätös, dnro 3592/152/19 

 

 
 
 

 
 
 
 

 
8 (25) 
 

tietosuoja-asetuksen 12 artiklan 1 kohdan ja 15 artiklan 3 kohdan mukai-
nen. 

ii.  Rekisterinpitäjän toimintatapa, jonka mukaan se on edellyttänyt rekisteröi-

tyä toimittamaan allekirjoitetun pyynnön ja kopion henkilöllisyystodistuk-
sesta oikeuden saada tutustua tietoihin toteuttamiseksi, ei ole ollut yleisen 
tietosuoja-asetuksen 12 artiklan 2 ja 6 kohdan mukainen.  

Huomautus 

53. Tietosuojavaltuutettu antaa rekisterinpitäjälle yleisen tietosuoja-asetuksen 58 
artiklan 2 kohdan b alakohdan mukaisen huomautuksen edellä 52 kohdan i ja 
ii todetuista rikkomuksista.  

Hallinnollinen seuraamusmaksu 

54. Nyt kyseessä olevassa asiassa on kyse rekisterinpitäjän yleisestä toimintata-

vasta, joka rikkoo rekisteröityjen oikeutta saada tutustua omiin henkilötie-
toihinsa. Kyseinen oikeus mahdollistaa rekisteröityjen muiden oikeuksien 
käyttämisen, kuten yleisen tietosuoja-asetuksen 16 artiklan mukaisen oikeu-
den saada virheelliset tiedot oikaistuksi.  

55. Tietosuojavaltuutettu katsoo, ottaen erityisesti huomioon rekisterinpitäjälle 
aiemmin annetut päätökset, että yleisen tietosuoja-asetuksen 58 artiklan 2 
kohdan b alakohdan mukainen huomautus ei ole riittävä seuraamus rekiste-
röityjen tarkastusoikeuden toteuttamisen laiminlyönnistä. Kyseessä ei ole vä-
häinen rikkomus.  

56. Tietosuojavaltuutettu saattaa asian seuraamuskollegion käsiteltäväksi edellä 

kohdissa 54 ja 55 esitetyin perustein.  

57. Tietosuojalain 24 §:n mukaan yleisen tietosuoja-asetuksen 83 artiklassa sää-
detyn hallinnollisen seuraamusmaksun määrää tietosuojavaltuutetun ja apu-
laistietosuojavaltuutettujen yhdessä muodostama seuraamuskollegio. Seuraa-
muskollegion on näin ollen arvioitava, onko rekisterinpitäjälle määrättävä tä-
män päätöksen 52 kohdan i alakohdan mukaisesta rikkomuksesta yleisen tie-
tosuoja-asetuksen 58 artiklan 2 kohdan i alakohdan mukainen hallinnollinen 
seuraamusmaksu tietosuojavaltuutetun antaman huomautuksen lisäksi.   

58. Lisäksi seuraamuskollegio käsittelee apulaistietosuojavaltuutetun 5.3.2021 

antaman määräyksen noudattamatta jättämistä koskevan asian.  

Perustelut 

Oikeus saada tutustua tietoihin ja oikeus saada jäljennös 

59. Tietosuojavaltuutettu on katsonut rekisterinpitäjälle 21.10.2021 antamassaan 

päätöksessä6 yksityisellä elinkeinonharjoittajalla olevan yleisen tietosuoja-

6 Tietosuojavaltuutetun päätös 3592/152/2019, annettu 21.10.2021 https://www.finlex.fi/fi/viranomai-
set/tsv/2021/20211123  

 

 
 
 

 
 
 
 

 
9 (25) 
 

asetuksen 15 artiklan mukainen oikeus saada tutustua tietoihin puhelutallen-
teen osalta.  

60. Tietosuojavaltuutetun toimistoon vireille saatetuissa asioissa, ja rekisterinpitä-
jältä selvitystä pyydetyissä asioissa rekisteröidyt ovat olleet yksityisiä elinkei-
nonharjoittajia.  

61. Nyt kyseessä olevassa asiassa ratkaistavana on kysymys siitä, onko rekiste-

rinpitäjän toimintatapa oikeuden saada tutustua tietoihin (myöhemmin ’tarkas-
tusoikeus’) toteuttamiseksi ollut yleisen tietosuoja-asetuksen 12 artiklan 1 
kohdan ja 15 artiklan 3 kohdan mukainen rekisterinpitäjän toimittaessa rekis-
teröidylle koosteen puhelusta. 

62. Tietosuojavaltuutettu ei päätöksessään arvioi rekisterinpitäjän nykyistä toimin-
tatapaa siltä osin kuin rekisterinpitäjän toimintatapa on rekisterinpitäjän kerto-
man mukaan muuttunut syyskuun 2022 jälkeen. Tietosuojavaltuutettu kuiten-
kin toteaa, että koosteen tarkentaminen myyjän ja asiakkaan nimellä sekä yri-
tyksen sijaintitiedoilla7, ei muuta tässä päätöksessä esitettyä arviointia siitä, 
voidaanko rekisterinpitäjän toimittama kooste katsoa yleisen tietosuoja-ase-
tuksen 15 artiklan 3 kohdan tarkoittamaksi jäljennökseksi. 

63. Rekisterinpitäjän on toimitettava käsittelemänsä tiedot rekisteröidylle jäljen-
nöksenä.  Yleinen tietosuoja-asetus ei määrittele termiä ’jäljennös8’. Termiä 
’jäljennös’ on kuitenkin tulkittava laajasti, ja se voi kattaa erilasia tapoja, kun-
han tiedot ovat täydelliset ja pitävät sisällä kaikki pyydetyt tiedot. Todettakoon 
lisäksi, että rekisteröidyn oikeutta saada jäljennös tiedoista ei ole katsottava 
erilliseksi oikeudeksi, vaan oikeus saada jäljennös on tapa, jolla tarkastusoi-
keus toteutetaan.9   

64. Myös Euroopan unionin tuomioistuin on katsonut, ettei 15 artiklan 3 kohdan 

mukainen oikeus ole 15 artiklan 1 kohdasta erillinen oikeus10. Unionin tuomio-
istuin on päätöksessään katsonut yleisen tietosuoja-asetuksen 15 artiklan 3 
kohdan ensimmäisen virkkeen sanamuodon tarkastelusta seuraavan, että 
säännöksellä annetaan rekisteröidylle oikeus saada alkuperäistä vastaava toi-
sinto laajassa merkityksessään ymmärretyistä henkilötiedoistaan11.  

65. Rekisterinpitäjä on kertonut olevansa ensisijaisesti yhteydessä asiakkaisiinsa 

eli rekisteröityihin puhelimitse. Rekisterinpitäjä kertoo varmistavansa näin re-
kisteröidyn henkilöllisyyden. Rekisterinpitäjän asiakaspalvelija pyytää 

 

7 Ks. päätöksen kohta 28 
8 Yleisen tietosuoja-asetuksen englanninkielisen kieliversion mukaan the controller shall provide a copy of 
the personal data [--]. (korostus esittelijän).  
9 Guidelines 01/2022 on data subject rights – Right of access. Adopted on 28 March. Kohdat 22 ja 25. 
https://edpb.europa.eu/system/files/2023-04/edpb_guidelines_202201_data_subject_rights_ac-
cess_v2_en.pdf  
10 Euroopan unionin tuomioistuimen päätös C-487/21 annettu 4.5.2023 F.F. vastaan Österreichische Daten-
schutzbehörde, kohta 32. Päätös luettavissa https://eur-lex.europa.eu/legal-content/FI/TXT/HTML/?uri=CE-
LEX:62021CJ0487  
11 Euroopan unionin tuomioistuimen päätös C-487/21 annettu 4.5.2023 F.F. vastaan Österreichische Daten-
schutzbehörde, kohta 28. Päätös luettavissa https://eur-lex.europa.eu/legal-content/FI/TXT/HTML/?uri=CE-
LEX:62021CJ0487  

 
 
 

 
 
 
 

 
10 (25) 
 

rekisteröidyltä puhelimitse luvan kuunteluttaa tallenne tai vaihtoehtoisesti 
koosteen lähettämiseen. 

66. Mikäli rekisterinpitäjä ei tavoita rekisteröityä puhelimitse, rekisterinpitäjä on 
kertomansa mukaan yhteydessä rekisteröityyn sähköpostilla toimittaakseen 
tälle koosteen tai sanatarkan litteroinnin. Toisaalta rekisterinpitäjä on myös 
kertonut, että mikäli se ei tavoita rekisteröityä puhelimitse keskimäärin kol-
mella soittoyrityksellä, lopettaa asiakaspalvelu asiakkaan tavoittelun, mikä tar-
koittaa rekisterinpitäjän mukaan asian päättämistä ja tallenteen poistamista.  

67. Kohdissa 65 ja 66 todetun johdosta tietosuojavaltuutettu kiinnittää huomiota 
siihen, että rekisterinpitäjän antama selvitys sen toimintatavoista on osin risti-
riitainen. Rekisterinpitäjä kertoo yhtäältä olevansa rekisteröityyn yhteydessä 
puhelimitse ja toisaalta kertoo lähettävänsä koosteen tai litteroinnin rekiste-
röidylle.  

68. Kooste on rekisterinpitäjän mukaan kooste puhelusta ja siitä pyritään rajaa-

maan pois suorat henkilötiedot. Rekisterinpitäjä on antamassaan selvityk-
sessä täsmentänyt, että kooste ei ole sanasta sanaan aukikirjoitettu litterointi.  

69. Rekisterinpitäjän toimittama kooste on tietosuojavaltuutetun näkemyksen mu-

kaan yleinen kuvaus puhelussa käydystä keskustelusta. Tietosuojavaltuutetun 
toimistolle toimitetuista koosteista12 ei käy ilmi, mitä kaikkia rekisteröityä kos-
kevia henkilötietoja rekisterinpitäjä käsittelee.  Koosteesta ei käy ilmi esimer-
kiksi rekisteröidyn nimi, koosteessa rekisteröityyn viitataan asiakkaana. Koos-
teesta ei myöskään käy ilmi rekisteröityä koskevat tiedot siltä osin kuin yritystä 
koskevia tietoja on pidettävä kyseistä rekisteröityä koskevina henkilötietoina13.  

70. Tässä yhteydessä on erityisesti huomattava, että tarkastusoikeuden tarkoitus 

on tarjota rekisteröidylle mahdollisuus varmistua siitä, mitä rekisteröityä kos-
kevia tietoja rekisterinpitäjä käsittelee, ja onko tiedot oikeita. Oikeus saada tu-
tustua tietoihin on eritysesti tarpeen, jotta rekisteröity voi tarvittaessa käyttää 
hänelle yleisen tietosuoja-asetuksen 16, 17 ja 18 artiklalla annettuja oikeuksia 
tietojen oikaisemiseen, tietojen poistamiseen (”oikeus tulla unohdetuksi”) ja 
käsittelyn rajoittamiseen samoin kuin yleisen tietosuoja-asetuksen 21 artik-
lassa säädettyä henkilötietojen käsittelyn vastustamista koskevaa oikeutta 
sekä kyseisen asetuksen 79 ja 82 artiklassa säädettyjä oikeussuojakeinoja, 
jos hänelle aiheutuu vahinkoa14.    

71. Ottaen huomioon, että rekisterinpitäjä on itsekin todennut pyrkineensä rajaa-
maan koosteesta pois henkilötiedot, ja koska rekisterinpitäjän toimittamasta 
koosteesta ei käy ilmi niitä nimenomaisia henkilötietoja, joita rekisterinpitäjä 
rekisteröidystä käsittelee, ei rekisterinpitäjän toimittamaa koostetta voida pitää 
yleisen tietosuoja-asetuksen 15 artiklan 3 kohdan mukaisena jäljennöksenä 
eli alkuperäistä vastaavana toisintona. Näin ollen rekisterinpitäjän vakiintunut 

 

12 Ks. kooste päätöksen kohdassa 9 
13 Tältä osin esittelijä viittaa koosteen kohtaan ”Myyjä tarkistaa, että puhelu tulee oikeaan yritykseen”.  
14 Euroopan unionin tuomioistuimen päätös C-154/21 annettu 12.1.2023 RW vastaan Österreichische Post 
AG, kohta 38. Päätös luettavissa https://curia.europa.eu/juris/document/document.jsf?text=&do-
cid=269146&pageIndex=0&doclang=FI&mode=lst&dir=&occ=first&part=1&cid=2319248 

 
 
 

 
 
 
 

 
11 (25) 
 

toimintatapa toteuttaa tarkastusoikeus ei ole ollut yleisen tietosuoja-asetuksen 
mukainen.  

72. Vaikka rekisterinpitäjä on kertonut toimittavansa sanasta sanaan aukikirjoite-

tun litteroinnin rekisteröidyn sitä pyytäessä, tai toimittavansa litteroinnin, mikäli 
ei tavoita rekisteröityä puhelimitse, tietosuojavaltuutetun tietoon tulleista asi-
oista seitsemässä asiassa aukikirjoitettua litterointia ei ollut toimitettu rekiste-
röidylle. Tietosuojavaltuutetulla ei ole myöskään tiedossa tilannetta, jossa re-
kisterinpitäjä olisi toimittanut jäljennöksenä pidettävän litteroinnin rekiste-
röidylle.  

73. On huomattava, että rekisteröidyn ei tarvitse osata pyynnössään vedota ylei-
sen tietosuoja-asetuksen säännöksiin, jotta pyyntöä olisi pidettävä yleisen tie-
tosuoja-asetuksen mukaisena rekisteröidyn oikeutta koskevana pyyntönä. Re-
kisterinpitäjä ei myöskään voi edellyttää, että rekisteröity erikseen pyytää sa-
nasta sanaan aukikirjoitettua litterointia. On rekisterinpitäjän tehtävä varmistua 
siitä, että se toimittaa rekisteröidylle yleisen tietosuoja-asetuksen edellyttämät 
tiedot.  

74. Rekisterinpitäjän näkemyksen mukaan kyse on äärimmäisen harvoin siitä, 
että asiakas haluaisi tarkastaa tietonsa15. Tietosuojavaltuutettu myös koros-
taa, ettei rekisteröidyllä ole velvollisuutta perustella pyyntöään. Siten sillä sei-
kalla, miksi rekisteröity esittää oikeuksiaan koskevan pyynnön, ei ole merki-
tystä.  

75. Rekisterinpitäjä on tietosuojavaltuutetun toimiston rekisteröidyn oikeuden to-

teuttamista koskevaan selvityspyyntöön antamassaan selvityksessä kertonut 
toimittaneensa rekisteröidylle koosteen puhelusta. Rekisterinpitäjä ei ole anta-
missaan selvityksissä esittänyt, että tämä johtuisi siitä, ettei se olisi katsonut 
rekisteröityjen pyyntöjä yleisen tietosuoja-asetuksen mukaisiksi pyynnöiksi. 

76. Kokonaisuutena arvioiden rekisterinpitäjä ei ole päätöksen kohteena olevana 

aikavälinä toteuttanut rekisteröidyn tarkastusoikeutta yleisen tietosuoja-ase-
tuksen 12 artiklan 1 ja 15 artiklan 3 kohdan mukaisesti. Vaikka joissain ta-
pauksissa 8.3.2019-2.9.2022 välisenä aikana rekisterinpitäjä olisikin toimitta-
nut litteroinnin, ei tietosuojavaltuutetun toimiston tietoon tulleissa asioissa litte-
rointia ole toimitettu, vaikka rekisteröidyt ovat esittäneet puhelutallennetta kos-
kevan pyynnön.  

77. Tietosuojavaltuutettu kiinnittää huomiota vielä siihen, että rekisterinpitäjä on 
kuulemispyyntöön antamassaan selvityksessä kertonut katsovansa, että pu-
helutallenteen kuuntelutus puhelimitse tai sanatarkka litterointi sitä pyydettä-
essä on tietosuojavaltuutetun aiemman ohjauksen mukainen toimintatapa16. 
Tältä osin tietosuojavaltuutettu huomauttaa, että puhelun kuuntelumahdolli-
suuden tarjoaminen ei ole apulaistietosuojavaltuutetun 5.2.2021 antaman 
päätöksen mukaisesti ollut tapa, jolla yleisen tietosuoja-asetuksen tarkastusoi-
keus voidaan toteuttaa. Päätöksessä on tietosuojavaltuutetun toimiston va-
kiintuneen linjan mukaisesti todettu, että kuuntelumahdollisuutta voidaan 

15 Ks. päätöksen kohta 31 
16 Ks. päätöksen kohta 32 

 

 
 
 

 
 
 
 

 
12 (25) 
 

tarjota, mutta rekisterinpitäjän on myös tarjottava yleisen tietosuoja-asetuksen 
mukaista tapaa toteuttaa oikeus. 

78. Edellä kerrotun perusteella tietosuojavaltuutettu katsoo, että rekisterinpitäjän 

toiminta ja saatu selvitys eivät ole osoittaneet riittävää perehtyneisyyttä ylei-
sen tietosuoja-asetuksen mukaisiin velvoitteisiin tai tietosuojavaltuutetun toi-
miston aiemmin antamiin päätöksiin.  

79. Rekisterinpitäjä on tuonut esiin, että sillä tulisi olla tarkemmat tiedot kuulemis-
pyynnön kohteena olevista asioista, jotta se voisi arvioida, onko kooste saatu 
lähetettyä tai onko rekisteröity noutanut sanatarkan litteroinnin postista17. To-
dettakoon, että rekisterinpitäjältä on pyydetty selvitystä asioista, joihin tässä 
päätöksessä on viitattu. Tässä yhteydessä rekisterinpitäjän tietoon on saatettu 
muun muassa tieto kyseisistä rekisteröidyistä ja näiden identiteetistä. 

80. Rekisterinpitäjä on myös todennut, ettei se kykene ilman tarkempia tietoja var-
mistumaan siitä, onko kyseisille rekisteröidyille lähetetty kooste18. Tällä ei kui-
tenkaan ole asian ratkaisun kannalta merkitystä, sillä rekisterinpitäjän toimitta-
maa kooste ei ole yleisen tietosuoja-asetuksen tarkoittama jäljennös.  

Rekisteröidyn oikeuden käytön helpottaminen ja rekisteröidyn henkilöllisyy-
den varmistaminen  

81. Yleisessä tietosuoja-asetuksessa ei säädetä tavasta, jolla rekisteröidyn on 
esitettävä oikeuksiaan koskevat pyynnöt. Yleinen tietosuoja-asetus ei siten 
myöskään edellytä, että oikeutta koskeva pyyntö tulisi esittää kirjallisesti tai 
allekirjoitettuna. 

82. Yleisen tietosuoja-asetuksen 12 artiklan 2 kohdan mukaan rekisterinpitäjän on 
helpotettava rekisteröidyn oikeuksin käyttämistä. Yleisen tietosuoja-asetuksen 
johdanto-osan 59 kappaleen mukaan rekisterinpitäjän olisi tarjottava keinot, 
joiden avulla pyynnöt voidaan esittää sähköisesti erityisesti silloin, kun henki-
lötietoja käsitellään sähköisesti.  

83. Yleisen tietosuoja-asetuksen 12 artiklan 6 kohdan mukaan rekisterinpitäjä voi 
pyytää rekisteröidyltä lisätietoja rekisteröidyn tunnistamiseksi, jos rekisterinpi-
täjällä on perusteltua syytä epäillä pyynnön esittäneen henkilön henkilölli-
syyttä. Yleisen tietosuoja-asetuksen johdanto-osan 57 kappaleen mukaan, jos 
rekisterinpitäjä ei pysty tunnistamaan luonnollista henkilöä käsittelemiensä 
henkilötietojen perusteella, rekisterinpitäjää ei saisi velvoittaa hankkimaan li-
sätietoja rekisteröidyn tunnistamista varten, jos tämä on tarpeen vain, jotta 
voitaisiin noudattaa jotakin tämän asetuksen säännöstä.  

84. Rekisterinpitäjä on 9.3.2019 ja 15.4.2019 vireille saatetuissa asioissa edellyt-
tänyt, että rekisteröity toimittaa kirjallisen, allekirjoitetun tarkastusoikeutta kos-
kevan pyynnön sekä toimittaa kopion henkilöllisyystodistuksesta.  

85. Rekisterinpitäjä on kertonut edellyttävänsä pyyntöä kirjallisesti allekirjoitettuna 

vain niissä tapauksissa, joissa rekisterinpitäjä ei ole pystynyt varmistumaan 
tietoja pyytäneen henkilön henkilöllisyydestä. Rekisterinpitäjän nykyisen 

17 Ks. päätöksen kohta 33 
18 Ks. päätöksen kohta 33 

 

 
 
 

 
 
 
 

 
13 (25) 
 

käytännön mukaan se ei vaadi allekirjoitusta eikä kopiota henkilöllisyystodis-
tuksesta oikeuden toteuttamiseksi.  

86. Asiassa saadun selvityksen perusteella ja rekisterinpitäjän yritystoiminta huo-
mioon ottaen rekisterinpitäjä ei entuudestaan käsittele tietoa rekisteröidyn al-
lekirjoituksesta. Tästä syystä asiassa saadun selvityksen perusteella pyynnön 
esittäneen henkilön allekirjoitusta ei olisi pidettävä yleisen tietosuoja-asetuk-
sen 12 artiklan 6 kohdan mukaisena lisätietona, jota rekisterinpitäjä voi pyytää 
henkilön tunnistamiseksi.  

87. Rekisterinpitäjä ei ole antamissaan selvityksissä toimittanut perusteltua syytä 
siihen, miksi se ei ole voinut tunnistaa rekisteröityjä digitaalisen asiointitapah-
tuman yhteydessä ilman henkilöllisyystodistusta.  

88.        Lisäksi tietosuojavaltuutettu katsoo, että rekisterinpitäjä ei ole helpottanut 
rekisteröidyn oikeuden käyttöä yleisen tietosuoja-asetuksen 12 artiklan 2 koh-
dan mukaisesti, sillä oikeutta koskeva pyyntö on tullut esittää kirjallisesti alle-
kirjoitettuna. Tämä toimintatapa on johtanut käytännössä siihen, että rekiste-
röity joutuisi tulostamaan asiakirjan, allekirjoittamaan sen ja skannaamaan tai 
vaihtoehtoisesti postittamaan pyynnön. Tällainen toimintatapa päinvastoin 
hankaloittaa rekisteröityjen oikeuksien käyttämistä.  

89.  Rekisterinpitäjä on kertonut saaneensa allekirjoitettuja pyyntöjä 10 kappa-

letta. Tietosuojavaltuutetun toimiston tietoon ei ole saatettu tapauksia, joissa 
tässä päätöksessä huomioon otettavissa asioissa rekisteröity olisi toimittanut 
allekirjoitetun pyynnön. Niin ikään rekisterinpitäjä ei ole kyseisten rekisteröity-
jen osalta tosiasiallisesti käsitellyt tietoja vain rekisteröidyn tunnistamiseksi.  
Rekisterinpitäjä on myös kertonut muuttaneensa tämän toimintavan. Sittem-
min rekisteröidyt ovat voineet esittää rekisteröidyn oikeuksia koskevat pyynnöt 
käyttäjätunnuksen avulla. Tietosuojavaltuutettu katsoo siten huomautuksen 
tältä osin riittäväksi.  

Tietosuojavaltuutetun ohjaus 

90. Rekisterinpitäjä on antamassaan selvityksessä kertonut, että mikäli se ei ta-

voita rekisteröityä puhelimitse keskimäärin kolmella soittoyrityksellä, lopettaa 
asiakaspalvelu asiakkaan tavoittelun, mikä tarkoittaa rekisterinpitäjän mukaan 
asian päättämistä ja tallenteen poistamista19. 

91. Rekisterinpitäjän edellä kohdassa 90 kuvattu toimintatapa voi johtaa siihen, 

että rekisterinpitäjä poistaa henkilötiedot ennen kuin rekisterinpitäjä on toteut-
tanut rekisteröidyn oikeuden. Rekisterinpitäjän on rekisteröidyltä saamansa 
yhteydenoton jälkeen ensin varmistuttava, että rekisteröidyn pyyntöön on vas-
tattu asianmukaisesti. Vasta tämän jälkeen rekisterinpitäjä voi poistaa tiedot.  

92. Koska tietosuojavaltuutetun toimistolle toimitetuissa kanteluissa ei ole tullut 

ilmi seikkoja, joiden mukaan nimenomaisesti vireillesaattajien kohdalla tal-
lenne olisi poistettu sen vuoksi, ettei rekisterinpitäjä ole voinut tavoittaa rekis-
teröityä puhelimitse, katsoo tietosuojavaltuutettu tämän ohjauksen riittäväksi. 

19 Ks. päätöksen kohta 25 

 

 
 
 
 

 
14 (25) 
 

93. Rekisterinpitäjältä saadun selvityksen perusteella rekisterinpitäjä on poistanut 
puhelutallenteet lähetettyään koosteen. Tietosuojavaltuutettu on tässä päätök-
sessä arvioinut nimenomaisesti sitä, onko rekisterinpitäjän toimittama kooste 
yleisen tietosuoja-asetuksen 15 artiklan 3 kohdassa tarkoitettu jäljennös. 
Tässä asiassa ei ole siten ollut selvitettävänä kysymys, onko rekisterinpitäjä 
poistanut tiedot ennen tarkastusoikeuden toteuttamista.  

94. Nyt kyseessä olevassa päätöksessä tietosuojavaltuutettu on katsonut, ettei 
rekisterinpitäjän toimittamaa koostetta voida pitää yleisen tietosuoja-asetuk-
sen 15 artiklan 3 kohdassa tarkoitettuna jäljennöksenä. Rekisterinpitäjä ei 
näin ollen ole toteuttanut rekisteröidyn tarkastusoikeutta yleisen tietosuoja-
asetuksen mukaisesti ennen puhelutallenteen poistamista.  

95. Tietosuojavaltuutettu kiinnittää rekisteripitäjän huomiota asiassa 7587/163/20 
annettuun päätökseen20. Tämän päätöksen mukaan rekisterinpitäjän on pois-
tettava rekisteröityä koskevat tiedot vasta sen jälkeen, kun rekisteröidyn oi-
keudet on toteutettu.  

Tähän tietosuojavaltuutetun ohjaukseen ei voi hakea valittamalla muutosta. 

Asian on ratkaissut tietosuojavaltuutettu Anu Talus ja sen on esitellyt ylitarkastaja 
Mari-Ilona Korhonen 

Tietosuojavaltuutettu Anu Talus 

_________________________ 

 

Ylitarkastaja Mari-Ilona Korhonen 

_________________________ 

Asiakirja on allekirjoitettu sähköisesti. Allekirjoituksen oikeellisuuden voi tarvittaessa 
tarkistaa tietosuojavaltuutetun toimiston kirjaamosta. 

 

 

 

 
 
 

 

 

 

 

 

20 Tietosuojavaltuutetun päätös annettu 20.7.2022. Luettavissa https://tietosuoja.fi/docu-
ments/6927448/105358665/TSV_paatos_7587.163.20.pdf/9f7cc6d4-a73a-0ffd-7016-
da6a0cfb3426/TSV_paatos_7587.163.20.pdf?t=1658907146763  

 

 
 
 
 

 
15 (25) 
 

 
 
 
 

Seuraamuskollegion päätös hallinnollisesta seuraamusmak-
susta 

Rekisterinpitäjä 

Suomen Avainsanat, aputoiminimi Suomen Yritysrekisteri Y-tunnus: 2580946-3 

Päätös 

96. Tietosuojavaltuutetun päätöksestä ilmenevästi rekisterinpitäjän vakiintunut toi-

mintatapa on johtanut siihen, että rekisterinpitäjä ei toteuta rekisteröidyn oi-
keutta saada tutustua tietoihin puhelutallennetta koskevissa asioissa (myö-
hemmin ’tarkastusoikeus’) yleisen tietosuoja-asetuksen 12 artiklan 1 kohdan 
ja 15 artiklan 3 kohdan mukaisesti, sillä rekisterinpitäjän toimittamaa koostetta 
ei ole pidettävä yleisen tietosuoja-asetuksen 15 artiklan 3 kohdan mukaisena 
jäljennöksenä.  

97. Rekisterinpitäjälle on annettu 5.3.2021 päätös, jossa on todettu, ettei tallen-
teen kuuntelumahdollisuus täytä yleisen tietosuoja-asetuksen 12 artiklan 1 
kohdan ja 15 artiklan 3 kohdan edellytyksiä. Rekisterinpitäjälle on myös 
5.3.2021 annetussa päätöksessä annettu yleisen tietosuoja-asetuksen 58 ar-
tiklan 2 kohdan d alakohdan mukainen määräys toimittaa selvitys niistä toi-
menpiteistä, joihin rekisterinpitäjä on ryhtynyt kyseisen määräyksen johdosta.  

98. Rekisterinpitäjä on tietosuojavaltuutetun toimistolla 3.4.2023 antamassaan 

selvityksessä edelleen kertonut, että sen vakiintunut toimintatapa on vaihtoeh-
toisesti kuunteluttaa tallenne puhelimessa.  

99. Tietosuojavaltuutetun päätöksestä ilmenevästi rekisterinpitäjä ei ole saattanut 

käsittelytoimia yleisen tietosuoja-asetuksen mukaiseksi, sillä rekisterinpitäjä 
tarjoaa edelleen tallenteen kuuntelumahdollisuuden, mutta ei kuuntelumahdol-
lisuuden lisäksi tarjoa yleisen tietosuoja-asetuksen 15 artiklan 3 kohdan mu-
kaista tapaa a tarkastusoikeuden toteuttamiselle.  

100. 

Rekisterinpitäjä ei ole myöskään toimittanut tietosuojavaltuutetun toimis-
tolle tietoa siitä, mihin toimenpiteisiin se on ryhtynyt apulaistietosuojavaltuute-
tun 5.3.2021 antaman määräyksen johdosta. Rekisterinpitäjä ei ole toimittanut 
selvitystä määräpäivään 30.4.2021 mennessä, eikä edelleenkään ennen 
1.2.2023 kuulemispyynnön lähettämistä. Seuraamuskollegio katsoo, että re-
kisterinpitäjä ei ole noudattanut apulaistietosuojavaltuutetun antamaa mää-
räystä. 

101. 

Arvioitaessa edellytyksiä hallinnollisen seuraamusmaksun määräämi-

selle, seuraamuskollegio kiinnittää edellä kohtien 96–100 lisäksi huomiota sii-
hen, että henkilötietojen käsittely on keskeinen osa rekisterinpitäjän ydinliike-
toimintaa, sillä Suomen Yritysrekisteri on julkinen yrityshakemisto, jossa on 
nähtävillä muun muassa yksityisten elinkeinonharjoittajien henkilötietoja. Ky-
seessä on myös rekisteröidyille maksullinen rekisteri.  

 
 
 

 
 
 
 

 
16 (25) 
 

102. 

Niin ikään seuraamuskollegio katsoo, että kyse ei ole yleisen tietosuoja-

asetuksen johdantokappaleessa 148 tarkoitetusta vähäisestä tietosuoja-ase-
tuksen säännösten rikkomisesta. Seuraamuskollegio yhtyy tietosuojavaltuute-
tun tämän päätöksen kohdassa 55 toteamaan arvioon siitä, että kyseessä ei 
ole vähäinen rikkomus.  

103. 

Rekisterinpitäjälle on määrättävä hallinnollinen seuraamusmaksu ylei-
sen tietosuoja-asetuksen 83 artiklan 5 kohdan b alakohdan (15 artiklaa kos-
keva rikkomus) ja 83 artiklan 6 kohdan (58 artiklan 2 kohdan nojalla annetun 
määräyksen noudattamatta jättäminen) nojalla.   

104. 

Tietosuojavaltuutetun toimisto on pyytänyt rekisterinpitäjää toimittamaan 

tiedon sen vuoden 2022 liikevaihdosta 30.3.2023 mennessä. Liikevaihdon toi-
mittamiseen on myönnetty määräajanpidennys ensin 31.5.2023 asti ja tämän 
jälkeen määräaikaa on edelleen pidennetty 9.6.2023 asti. Rekisterinpitäjä ei 
ole toimittanut tietoa liikevaihdosta 9.6.2023 mennessä.  

105. 

Rekisterinpitäjä ei ole edelleenkään toimittanut vuoden 2022 vahvistet-

tua tilinpäätöstä tietosuojavaltuutetun toimiston seuraamuskollegion 
13.6.2023 pitämään kokoukseen mennessä.  

106. 

Tietosuojavaltuutetun toimisto on tästä syystä 12.6.2023 pyytänyt pa-
tentti- ja rekisterihallitukselta rekisterinpitäjän vuoden 2022 vahvistetun tilin-
päätöksen. Patentti- ja rekisterihallitus on kertonut, ettei rekisterinpitäjä ole 
toimittanut sille 12.6.2023 mennessä vuoden 2022 vahvistettua tilinpäätöstä.  

107. 

Tietosuojavaltuutetun toimisto on 13.6.2023 pyytänyt patentti- ja rekiste-
rihallitusta toimittamaan rekisterinpitäjän vuoden 2021 vahvistetun tilinpäätök-
sen.  

108. 

Koska rekisterinpitäjä ei ole toimittanut tietoa vuoden 2022 liikevaih-

dosta seuraamuskollegio arvioi seuraamusmaksun määrää vuoden 2021 vah-
vistetun liikevaihdon pohjalta. Rekisterinpitäjän vuoden 2021 liikevaihto on ol-
lut 655 752 euroa. Nyt kyseessä olevassa tapauksessa rekisterinpitäjälle 
määrättävä hallinnollinen seuraamusmaksu saa olla enintään 20 000 000 eu-
roa.  

109. 

Tietosuojavaltuutetun ja apulaistietosuojavaltuutettujen yhdessä muo-
dostama seuraamuskollegio määrää rekisterinpitäjän maksamaan valtiolle 
kahdenkymmenenkolmen tuhannen (23.000) euron suuruisen hallinnollisen 
seuraamusmaksun yleisen tietosuoja-asetuksen 58 artiklan 2 kohdan i ala-
kohdan ja 83 artiklan nojalla. Seuraamuskollegio katsoo 23.000 euron hallin-
nollisen seuraamusmaksun olevan tehokas, oikeasuhtainen ja varoittava. 

Perustelut hallinnollisen seuraamusmaksun määräämiselle 

Sovellettava lainsäädäntö 

110. 

Yleisen tietosuoja-asetuksen 83 artiklan 1 kohdan mukaan yleisen tieto-
suoja-asetuksen rikkomisesta määrättävän hallinnollisen seuraamusmaksun 
määräämisen on kussakin yksittäisessä tapauksessa oltava tehokasta, oikea-
suhteista ja varoittavaa. 

 
 
 

 
 
 
 

 
17 (25) 
 

111. 

Yleisen tietosuoja-asetuksen 83 artiklan 2 kohdan mukaan hallinnollinen 

seuraamusmaksu määrätään kunkin yksittäisen tapauksen olosuhteiden mu-
kaisesti 58 artiklan 2 kohdan a–h ja j alakohdassa tarkoitettujen toimenpitei-
den lisäksi tai niiden sijasta. Nyt kyseessä olevassa pääasiassa tietosuojaval-
tuutettu on määrännyt rekisterinpitäjän saattamaan sen käsittelytoimet yleisen 
tietosuoja-asetuksen mukaiseksi, sekä antanut rekisterinpitäjälle huomautuk-
sen. Hallinnollinen seuraamusmaksu määrätään siten 58 artiklan 2 kohdan b 
alakohdan lisäksi.  

112. 

Hallinnollisen seuraamusmaksun määräämisestä ja hallinnollisen seu-

raamusmaksun määrästä päätettäessä on kussakin yksittäisessä tapauk-
sessa yleisen tietosuoja-asetuksen 83 artiklan 2 kohdan mukaan otettava asi-
anmukaisesti huomioon seuraavat seikat:  

a)  rikkomisen  luonne,  vakavuus  ja  kesto,  kyseisen  tietojenkäsittelyn 
luonne, laajuus tai tarkoitus huomioon ottaen, sekä niiden rekisteröi-
tyjen lukumäärä, joihin rikkominen vaikuttaa, ja heille aiheutuneen va-
hingon  suuruus;  b)  rikkomisen  tahallisuus  tai  tuottamuksellisuus;  c) 
rekisterinpitäjän  tai  henkilötietojen  käsittelijän  toteuttamat  toimet  re-
kisteröidyille aiheutuneen vahingon lieventämiseksi; d) rekisterinpitä-
jän tai henkilötietojen käsittelijän vastuun aste, ottaen huomioon hei-
dän 25 ja 32 artiklan nojalla toteuttamansa tekniset ja organisatoriset 
toimenpiteet;  e)  rekisterinpitäjän  tai  henkilötietojen  käsittelijän  mah-
dolliset  aiemmat vastaavat rikkomiset; f) yhteistyön aste valvontavi-
ranomaisen  kanssa  rikkomisen  korjaamiseksi  ja  sen  mahdollisten 
haittavaikutusten lieventämiseksi; g) henkilötietoryhmät, joihin rikko-
minen  vaikuttaa;  h)  tapa, jolla  rikkominen  tuli  valvontaviranomaisen 
tietoon, erityisesti se, ilmoittiko rekisterinpitäjä tai henkilötietojen kä-
sittelijä rikkomisesta ja missä laajuudessa; i) jos kyseiselle rekisterin-
pitäjälle tai henkilötietojen käsittelijälle on aikaisemmin määrätty sa-
masta asiasta 58 artiklan 2 kohdassa tarkoitettuja toimenpiteitä, näi-
den toimenpiteiden noudattaminen; j) 40 artiklan mukaisten hyväksyt-
tyjen käytännesääntöjen tai 42 artiklan mukaisten hyväksyttyjen ser-
tifiointimekanismien  noudattaminen;  ja  k)  mahdolliset  muut  tapauk-
seen sovellettavat raskauttavat tai lieventävät tekijät, kuten rikkomi-
sesta suoraan tai välillisesti saadut mahdolliset taloudelliset edut tai 
rikkomisella vältetyt tappiot.  

113. 

Tietosuojavaltuutetun päätöksen mukaisesti rekisterinpitäjä on rikkonut 
yleisen tietosuoja-asetuksen 12 artiklan 1 kohdan ja 15 artiklan 3 kohdan mu-
kaisia säännöksiä. Yleisen tietosuoja-asetuksen 83 artiklan 5 kohdan b ala-
kohdan (12–22 artiklat) mukaisten säännösten rikkomisesta määrätään 83 ar-
tiklan 5 kohdan mukaisesti hallinnollinen seuraamusmaksu, joka on enintään 
20 000 000 euroa, tai jos kyseessä on yritys, neljä prosenttia sen edeltävän 
tilikauden vuotuisesta maailmanlaajuisesta kokonaisliikevaihdosta sen mu-
kaan, kumpi näistä määristä on suurempi.  

114. 

Yleisen tietosuoja-asetuksen 83 artiklan 6 kohdan mukaan yleisen tieto-

suoja-asetuksen 58 artiklan 2 kohdassa tarkoitetun valvontaviranomaisen 
määräyksen noudattamatta jättämisestä määrätään 83 artiklan 2 kohdan mu-
kaisesti hallinnollinen seuraamusmaksu, joka on enintään 20 000 000 euroa, 
tai jos kyseessä on yritys, neljä prosenttia sen edeltävän tilikauden 

 
 
 
 

 
18 (25) 
 

 
 
 

vuotuisesta maailmanlaajuisesta kokonaisliikevaihdosta sen mukaan, kumpi 
näistä määristä on suurempi.  

115. 

Arvioitaessa hallinnollisen seuraamusmaksun määräämistä ja määrää, 
huomioon tulee ottaa edellä mainitut yleisen tietosuoja-asetuksen 83 artiklan 
kohdat. Asiaa arvioitaessa huomioon on otettava myös 29 artiklan mukaisen 
tietosuojaryhmän ohje hallinnollisten sakkojen soveltamisesta ja määräämi-
sestä.21 

Rikkomisen vakavuutta koskeva arviointi 

116. 

Rikkomisen vakavuutta koskevassa arvioinnissa huomioon on otettu 

yleisen tietosuoja-asetuksen 83 artiklan 2 kohdan a, b ja g alakohdat.  

Rikkomuksen luonne 

117. 

Nyt käsillä olevassa asiassa rikkomus on tietosuojavaltuutetun päätök-
sestä ilmenevällä tavalla kohdistunut rekisteröidyn yleisen tietosuoja-asetuk-
sen 15 artiklan mukaisen tarkastusoikeuden toteuttamatta jättämiseen. Erityi-
sesti kyse on ollut 15 artiklan 3 kohdan mukaisesta oikeudesta saada jäljen-
nös puhelutallenteesta.  

118. 

Nyt käsillä oleva asia ilmentää kokonaisuutena arvioiden laajempaa 

kuin yksittäistapauksia koskevaa yleisen tietosuoja-asetuksen rikkomista. Tie-
tosuojavaltuutetun toimistoon on tullut lukuisia yhteydenottoja, jotka ilmentä-
vät rekisterinpitäjän yleistä toimintatapaa. 

119. 

Rikkomuksen luonteen osalta nyt käsillä olevassa asiassa on kyse 
myös valvontaviranomaisen antaman määräyksen noudattamatta jättämi-
sestä. Rekisterinpitäjälle on annettu 5.3.2021 päätös22, joissa on todettu, ettei 
kuuntelumahdollisuuden tarjoaminen ole yleisen tietosuoja-asetuksen 12 ar-
tiklan 1 kohdan ja 15 artiklan 3 kohdan mukaista. Rekisterinpitäjälle on an-
nettu määräys saattaa käsittelytoimet asetuksen mukaiseksi. Rekisterinpitäjä 
ei ole muuttanut käsittelytoimia määräyksen mukaisesti eikä tämä myöskään 
ole toimittanut apulaistietosuojavaltuutetun antaman määräyksen mukaisesti 
tietosuojavaltuutetun toimistolle tietoa siitä, mihin toimenpiteisiin se on ryhty-
nyt määräyksen johdosta.  

120. 

Jos rekisterinpitäjä voisi jättää noudattamatta valvontaviranomaisen an-
taman määräyksen ilman asianmukaista seuraamusta, vaarantuisi yleisen tie-
tosuoja-asetuksen tehokas ja yhdenmukainen täytäntöönpano, mikä aiheut-
taisi merkittävän riskin rekisteröityjen oikeuksille ja vapauksille. Apulaistieto-
suojavaltuutetun antaman määräyksen tarkoituksena on ollut varmistaa, että 
rekisterinpitäjä muuttaa toimintatapansa yleisen tietosuoja-asetuksen mu-
kaiseksi siten, että rekisteröidyllä on oikeus saada tiedot tarkastusoikeuden 
nojalla kirjallisesti ja tapauksen mukaan sähköisesti. Seuraamuskollegio 

 

21 EU:n tietosuojaryhmän lausunto WP 253 Asetuksessa 2016/679 tarkoitettujen hallinnollisten sakkojen so-
veltamista ja määräämistä koskevat suuntaviivat, annettu 3.10.2017. https://ec.europa.eu/newsroom/arti-
cle29/items/611237  
22 Apulaistietosuojavaltuutetun päätös, dnro 4600/152/20 

 
 
 

 

 

 

 

 

 

 
 
 
 

 
19 (25) 
 

katsoo kokonaisuudessaan rikkomuksen luonteen puoltavan hallinnollisen 
seuraamusmaksun määräämistä. 

Rikkomuksen vakavuus  
 
121. 

Rikkomuksen vakavuutta koskevan arvioinnin kohdalla on huomioitava 
kyseisen tietojenkäsittelyn luonne, laajuus tai tarkoitus sekä niiden rekisteröi-
tyjen lukumäärä, joihin rikkominen vaikuttaa, ja heille aiheutuneen vahingon 
suuruus. 
 
122. 

Henkilötietojen käsittelyn luonteen ja tarkoituksen osalta seuraamuskol-
legio kiinnittää huomiota siihen, että rekisterinpitäjän ydinliiketoiminta pohjau-
tuu henkilötietojen käsittelyyn. Kyseessä on yrityspalvelu, josta rekisteröidyt 
myös maksavat.  

 

123. 

Henkilötietojen käsittelyn laajuuden osalta seuraamuskollegio toteaa, 
että kyse on kansallisesta toiminnasta. Käsittelyllä ei lähtökohtaisesti ole vai-
kutusta muissa EU:n jäsenvaltioissa sijaitseviin rekisteröityihin. Tätä seikkaa 
ei ole pidettävä rikkomuksen vakavuutta puoltavana tai rikkomuksen vaka-
vuutta vähentävänä seikkana.  

124. 

Rekisteröityjen lukumäärän osalta seuraamuskollegio kiinnittää huo-

miota siihen, että kyseessä ei ole vain yksittäistapaus. Tietosuojavaltuutettu 
on tutkinut oma-aloitteisesti rekisterinpitäjän yleistä ja vakiintunutta toimintata-
paa sillä tietosuojavaltuutetun toimisto on saanut lukuisia yhteydenottoja, 
joissa on ollut kyse siitä, että rekisterinpitäjä ei ole toimittanut rekisteröidylle 
tallennetta puhelusta. 

125. 

 Rekisterinpitäjä ei ole osannut antaa tarkkaa lukumäärää siitä, kuinka 

monta yleisen tietosuoja-asetuksen 15 artiklan mukaista tarkastusoikeutta 
koskevaa pyyntöä se on vastaanottanut 8.3.2019 – 2.9.2022 välisenä aikana. 
Rekisterinpitäjä on kuitenkin kertonut sillä olleen kyseisenä aikavälinä 9386 
asiakasta. 

126. 

Rekisterinpitäjä on antamassaan selvityksessä katsonut tietosuojaval-
tuutetun toimistossa vireille saatetuiden asioiden lukumäärän olevan rekiste-
rinpitäjän kokonaisasiakasmäärään nähden vähäinen. Vaikka vireille saatetui-
den, tietosuojavaltuutetun päätöksessä huomioon otettujen seitsemän asian 
ei sinällään voi vielä katsoa ilmentävän sitä, että rikkomuksen kohteena olisi 
suuri määrä rekisteröityjä, kiinnittää seuraamuskollegio huomiota siihen, että 
tapaus ilmentää kokonaisuudessaan laajempaa kuin yksittäistapauksia koske-
vaa yleisen tietosuoja-asetuksen rikkomista. Kyse on edellä kerrotusti rekiste-
rinpitäjän yleisestä toimintatavasta.  

127. 

Painoarvoa ei siten voida antaa ainoastaan sille, kuinka moni rekiste-
röity on konkreettisesti pyrkinyt käyttämään oikeuksiaan kyseisenä ajanjak-
sona. Rekisteröityjen passiivisuutta ei voida lukea rekisterinpitäjän eduksi. 
Kyse ei edellä kerrotusti ole yksittäisestä rikkomisesta, vaan rekisterinpitäjän 
rekisteröidyn oikeuksien toteuttamisen edellyttämien asianmukaisten käytän-
töjen puutteellisuudesta. Seuraamuskollegio ei voi sulkea pois sitä vaihtoeh-
toa, että rekisterinpitäjän rikkomus voisi vaikuttaa myös suurempaan määrään 

 
 
 

 

 

 

 
 
 
 

 
20 (25) 
 

rekisteröityjä kuin vain tässä päätöksessä viitattuihin seitsemään rekisteröi-
tyyn, jotka ovat tehneet kantelun tietosuojavaltuutetun toimistolle.  

128. 

Rekisteröidyille aiheutuneen vahingon suuruuden osalta seuraamuskol-

legio katsoo, että näyttöä rekisteröidyille aiheutuneesta vahingosta ei voida 
pitää seuraamusmaksun määräämisen edellytyksenä. Vaikka konkreettista 
vahinkoa ei ole tietosuojavaltuutetun suorittaman selvityksen aikana tullut ilmi, 
ei ole poissuljettua, että vahinkoa olisi voinut syntyä. Seuraamuskollegio kiin-
nittää huomiota tältä osin siihen, että suurilta osin rekisteröidyt ovat esittäneet 
tarkastusoikeutta koskevan pyynnön sen johdosta, että nämä ovat saaneet 
rekisterinpitäjältä sen syntyneeksi katsoman sopimuksen perusteella laskun.  
 
129. 

Vaikka seuraamuskollegion tai tietosuojavaltuutetun toimiston toimival-
taan ei kuulu arvioida sitä, onko sopimus syntynyt, on kuitenkin sillä seikalla, 
että rekisteröity ei ole saanut rekisterinpitäjän kanssa käydyn puhelun tallen-
netta, vaikutusta siihen, että rekisteröidyt eivät ole pystyneet varmistumaan 
siitä, mitä tietoja rekisterinpitäjä on antanut puhelimessa ja muodostamaan 
tämän pohjalta arviota sopimuksen syntymisestä. Tästä rekisteröidyille mah-
dollisesti aiheutunutta vahinkoa on pidettävä rikkomuksen vakavuutta puolta-
vana seikkana. 

Rikkomuksen kesto 

 
130. 

Rikkomuksen keston osalta seuraamuskollegio kiinnittää huomiota sii-
hen, että rekisterinpitäjän toimintatapana on ollut puhelutallenteen koosteen 
toimittaminen tai kuuntelumahdollisuuden antaminen 8.3.2019 – 2.9.2022 väli-
senä aikana. Kyse on siten ajallisesti suhteellisen pitkäkestoisesta rikkomuk-
sesta.  
 
131. 

Seuraamuskollegio kiinnittää keston osalta huomiota siihen, että rekis-

terinpitäjä on saanut tietosuojavaltuutetun toimistolta ensimmäisen päätöksen 
jo 5.3.2021. Kyseisessä päätöksessä on todettu, ettei kuuntelumahdollisuus 
täytä yleisen tietosuoja-asetuksen vaatimuksia. Kyseisessä päätöksessä on 
myös todettu, että puhelutallenne tulee toimittaa kirjallisena. Päätöksestä huo-
limatta rekisterinpitäjä on edelleen 3.4.2023 antamassa selvityksessä kertonut 
tarjoavansa tallenteen kuuntelumahdollisuutta.  

132. 

Seuraamuskollegio katsoo edellä kerrotun perusteella, että rikkomuksen 

kesto puoltaa seuraamusmaksun määräämistä.  

Rikkomisen tahallisuus tai tuottamuksellisuus 

133. 

Tietosuojaryhmän ohjeessa hallinnollisten seuraamusmaksujen sovelta-

misesta ja määräämisestä on todettu tahallisuuden edellyttävän yleensä tie-
toista ja tarkoituksellista rikkomista, kun taas tahattomuudella tarkoitetaan 
sitä, että rikkominen ei ole ollut tahallista, vaikka rekisterinpitäjä rikkoisikin 
laissa edellytettyjä huolellisuusvelvoitteita. Tahallista rikkomista, joka ilmentää 

 
 
 

 
 
 
 

 
21 (25) 
 

piittaamattomuutta lainsäädännöstä, pidetään edellä mainitun ohjeen mukaan 
yleisesti vakavampana kuin tahatonta rikkomista.23 

134. 

Rekisterinpitäjälle on 5.3.2022 annettu päätös, jossa on todettu, ettei 

tallenteen kuuntelumahdollisuus täytä yleisen tietosuoja-asetuksen 12 artiklan 
1 kohdan ja 15 artiklan 3 kohdan mukaisia edellytyksiä. Tästä huolimatta re-
kisterinpitäjä on edelleen 3.4.2023 antamassa selvityksessä kertonut, että se 
tarjoaa tallenteen kuuntelumahdollisuuden. Rekisterinpitäjä on antamassaan 
selvityksessä todennut, ettei tallenteen kuuntelumahdollisuus ole ainoa tapa 
toteuttaa oikeus, sillä rekisterinpitäjä on kuuntelumahdollisuuden ohella tarjon-
nut koostetta, ja joissain tapauksessa toimittanut litteroinnin. Tietosuojavaltuu-
tetun päätöksen 76 kohdassa todetusti missään tietosuojavaltuutetun toimis-
tolle vireille saatetussa asiassa litterointia ei oltu toimitettu.  

135. 

Siltä osin kuin rekisterinpitäjä on selvityksessään vedonnut siihen, että 
kuuntelumahdollisuuden lisäksi rekisterinpitäjä on tarjonnut koosteen, seuraa-
muskollegio kiinnittää huomiota siihen, että rekisterinpitäjän on pitänyt viimeis-
tään 21.10.2022 annetun päätöksen jälkeen olla tietoinen siitä, miten tarkas-
tusoikeus puhelutallenteen osalta tulee toimittaa. Tietosuojavaltuutetun 
21.10.2022 antamassa päätöksessä rekisterinpitäjää on ohjeistettu siitä, että 
tarkastusoikeuden nojalla toimitettavan jäljennöksen on vastattava puhelutal-
lenteen sisältöä, jotta rekisteröity pystyy varmistumaan siitä, että käsiteltävät 
henkilötiedot ovat lainmukaisia. Päätöksessä on myös todettu, että mahdolli-
suus toimittaa tiedot muussa kuin alkuperäisessä muodossa (äänitiedostona) 
ei kuitenkaan tarkoita, että rekisterinpitäjä voisi muokata toimittamiaan henki-
lötietoja sellaiseksi, ettei rekisteröidylle toimitettavat tiedot vastaisi tietoja, joita 
rekisterinpitäjä käsittelee. 

136. 

Edellä kerrotun perusteella seuraamuskollegio katsoo, että rekisterinpi-
täjän on siten tullut ymmärtää, ettei kooste täytä yleisen tietosuoja-asetuksen 
15 artiklan 3 kohdan mukaista edellytystä.  

137. 

Näin ollen seuraamuskollegio katsoo rekisterinpitäjän toiminnan olleen 
tahallista. Rekisterinpitäjä on tehnyt tietoisen valinnan olla noudattamatta ylei-
sen tietosuoja-asetuksen säännöksiä päättäessään toteuttaa tarkastusoikeus 
tarjoamalla kuuntelumahdollisuutta tai toimittamalla koosteen.  

138. 

Tahallisena voidaan pitää myös rekisterinpitäjän rikkomista, joka on 

koskenut sitä, ettei rekisterinpitäjä ole toimittanut tietosuojavaltuutetun toimis-
tolle tietoa siitä, mihin toimenpiteisiin se on ryhtynyt apulaistietosuojavaltuute-
tun päätöksen johdosta. Mikäli rekisterinpitäjälle olisi ollut epäselvää, mitä 
päätöksen mukaisilla toimenpiteillä tai apulaistietosuojavaltuutetun päätök-
sellä tarkoitetaan, olisi rekisterinpitäjä voinut olla yhteydessä tietosuojavaltuu-
tetun toimistoon tai asian ratkaisseeseen esittelijään.  

139. 

Seuraamuskollegio katsoo edellä kerrotun perusteella, että rikkomuksen 

tahallisuuden puoltavan seuraamusmaksun määräämistä.  

 

 

23 Guidelines on the application and setting of administrative fines for the purposes of the Regulation 
2016/679, WP 253, annettu 3.10.2017, sivu 12 https://ec.europa.eu/newsroom/article29/items/611237 

 
 
 
 

 
22 (25) 
 

 
 
 

Henkilötietoryhmät, joihin rikkominen vaikuttaa 

140. 

Asiassa ei ole tullut ilmi seikkoja, joiden perusteella rekisterinpitäjä kä-
sittelisi yleisen tietosuoja-asetuksen 9 artiklan mukaisia erityisiin henkilötieto-
ryhmiin kuuluvia henkilötietoja.  

Raskauttavien ja lieventävien tekijöiden arviointi 

141. 

Hallinnollisen seuraamusmaksun määräämisestä ja määrästä päätettä-

essä on nyt kyseessä olevassa asiassa otettu huomioon yleisen tietosuoja-
asetuksen 83 artiklan 2 kohdan c – f ja h- i, ja k alakohdat.  

Rekisterinpitäjän toimet rekisteröidylle aiheutuneen vahingon lieventämiseksi 

142. 

Tietosuojaryhmän ohjeessa hallinnollisten seuraamusmaksujen sovelta-
misesta ja määräämisestä on todettu, että rekisterinpitäjän olisi tehtävä kaikki 
voitavansa lieventääkseen rikkomisesta asianomaisille aiheutuvia seurauksia. 
Valvontaviranomainen voi ohjeen mukaan ottaa seuraamusmaksua lasketta-
essa huomioon tällaisen rekisterinpitäjän vastuullisen toiminnan tai vastuulli-
sen toiminnan puuttumisen.24 

143. 

Kuten edellä on kerrottu, rekisterinpitäjää on ohjeistettu yleisen tieto-

suoja-asetuksen 15 artiklan mukaisen tarkastusoikeuden toteuttamisessa. Re-
kisterinpitäjä ei ole muuttanut toimintatapaansa päätösten johdosta. Rekiste-
rinpitäjä ei siten ole tehnyt tarvittavia muutoksia rikkomuksen lieventämiseksi. 
Seuraamuskollegio ottaa tämän huomioon arviossaan raskauttavana seik-
kana. 

Vastuun aste, ottaen huomioon rekisterinpitäjän 25 artiklan nojalla toteuttamat 
tekniset ja organisatoriset toimenpiteet 

144. 

Yleisen tietosuoja-asetuksen 25 artiklassa edellytetään, että rekisterin-
pitäjä ottaa toiminnassaan huomioon ”uusimman tekniikan ja toteuttamiskus-
tannukset sekä käsittelyn luonteen, laajuuden, asiayhteyden ja tarkoitukset 
sekä käsittelyn aiheuttamat todennäköisyydeltään ja vakavuudeltaan vaihtele-
vat riskit luonnollisten henkilöiden oikeuksille ja vapauksille. Rekisterinpitäjän 
on käsittelytapojen määrittämisen ja itse käsittelyn yhteydessä toteutettava 
tehokkaasti tietosuojaperiaatteiden, kuten tietojen minimoinnin, täytäntöön-
panoa varten asianmukaiset tekniset ja organisatoriset toimenpiteet, kuten tie-
tojen pseudonymisointi ja tarvittavat suojatoimet, jotta ne saataisiin sisällytet-
tyä käsittelyn osaksi ja jotta käsittely vastaisi tämän asetuksen vaatimuksia ja 
rekisteröityjen oikeuksia suojattaisiin.” 

145. 

Seuraamuskollegio katsoo, ettei rekisterinpitäjä ole riittävällä tavalla ryh-
tynyt asianmukaisiin toimiin täyttääkseen yleisen tietosuoja-asetuksen mukai-
set velvollisuudet ja varmistunut siitä, että sen toiminnassa otetaan käyttöön 
asianmukaiset organisatoriset toimenpiteet rekisteröidyn oikeuksien 

24 Guidelines on the application and setting of administrative fines for the purposes of the Regulation 
2016/679, WP 253, annettu 3.10.2017, sivu 13 https://ec.europa.eu/newsroom/article29/items/611237 

 

 
 
 

 
 
 
 

 
23 (25) 
 

toteuttamiseksi. Tällaisia toimenpiteitä on esimerkiksi toimenpide, jolla varmis-
tetaan, että rekisteröidyt voivat valvoa tietojenkäsittelyä25.   

146. 

Rekisterinpitäjä ei ole tietosuojavaltuutetun toimiston päätösten jälkeen-

kään muuttanut toimintatapaansa yleisen tietosuoja-asetuksen mukaiseksi. 
Seuraamuskollegio ottaa tämän huomioon arviossaan raskauttavana seik-
kana. 

Aiemmat vastaavat rikkomiset ja aikaisemmin määrätyt samaa asiaa koskevat 
toimenpiteet 

147. 

Tietosuojaryhmän ohjeessa hallinnollisten sakkojen soveltamisesta ja 
määräämisestä todetaan, että valvontaviranomaisen olisi arvioitava rikkomi-
seen syyllistyneen yksikön suorittaman henkilötietojen käsittelyn historiatie-
toja. Valvontaviranomaisten olisi otettava huomioon, että tältä osin arviointi voi 
olla hyvin laaja, sillä minkä tahansa tyyppinen yleisen tietosuoja-asetuksen 
säännösten rikkominen, vaikka se poikkeaisi luonteeltaan valvontaviranomai-
sen nyt tutkimasta rikkomisesta, voi olla merkityksellinen arvioinnin kannalta, 
sillä se saattaa antaa yleisellä tasolla viitteitä riittämättömistä tiedoista tai tie-
tosuojasäännösten noudattamatta jättämisestä.26 

148. 

Rekisterinpitäjälle on annettu rekisterinpitäjää koskevat kaksi päätöstä, 

joissa on ollut kyse tarkastusoikeutta koskevasta asiasta puhelutallenteen 
osalta. Aiemmat päätökset on otettu huomioon vastuun astetta koskevassa 
arviossa.  

Yhteistyön aste valvontaviranomaisen kanssa ja tapa, jolla rikkominen tuli val-
vontaviranomaisen tietoon  

149. 

Tietosuojaryhmän ohjeessa hallinnollisten sakkojen soveltamisesta ja 
määräämisestä todetaan, että rekisterinpitäjän yhteistyön aste voidaan ottaa 
”asianmukaisesti huomioon”, kun päätetään hallinnollisen sakon määräämi-
sestä ja sen määrästä. Ohjeen mukaan merkityksellisenä seikkana voidaan 
ottaa huomioon se, onko rekisterinpitäjä reagoinut valvontaviranomaisen 
pyyntöihin kyseisen tapauksen tutkinnan aikana siten, että sillä on rajoitettu 
merkittävästi yksilöiden oikeuksiin kohdistuvaa riskiä.27  

150. 

Yleisen tietosuoja-asetuksen 31 artiklan mukaan rekisterinpitäjän ja 

henkilötietojen käsittelijän sekä tarvittaessa rekisterinpitäjän tai henkilötietojen 
käsittelijän edustajan on pyynnöstä tehtävä yhteistyötä valvontaviranomaisen 
kanssa sen tehtävien suorittamiseksi. Tietosuojaryhmän hallinnollisten sakko-
jen soveltamisesta ja määräämisestä antaman ohjeen mukaan ei olisi kuiten-
kaan tarkoituksenmukaista korostaa jo lainsäädännössä vaadittua yhteistyötä.  

 

25 Yleisen tietosuoja-asetuksen johdanto-osa kohta 78 
26 Guidelines on the application and setting of administrative fines for the purposes of the Regulation 
2016/679, WP 253, annettu 3.10.2017, sivu 15 https://ec.europa.eu/newsroom/article29/items/611237 
27 Guidelines on the application and setting of administrative fines for the purposes of the Regulation 
2016/679, WP 253, annettu 3.10.2017, sivu 15 https://ec.europa.eu/newsroom/article29/items/611237 

 
 
 
 

 
24 (25) 
 

151. 

Yleisen tietosuoja-asetuksen säännöksiä rikkova rekisterinpitäjän toi-

minta on tullut tietosuojavaltuutetun toimiston tietoon lukuisten yhteydenotto-
jen kautta.  

152. 

Rekisterinpitäjä ei ole päätöksen kohdassa 16 todetun mukaisesti vas-

tannut tietosuojavaltuutetun toimiston lisätietopyyntöön, joka on koskenut sitä, 
onko rekisterinpitäjä katsonut koosteen olevan yleisen tietosuoja-asetuksen 
mukainen jäljennös. Rekisterinpitäjä ei edelleenkään 3.4.2023 antamassa sel-
vityksessä ole toimittanut selkeätä vastausta tähän. Rekisterinpitäjän kuule-
mispyyntöön antama selvitys on myös ollut ristiriitainen28. Seuraamuskollegio 
katsoo, että rekisterinpitäjä ei tältä osin ole liioin pyrkinyt toimimaan yhteis-
työssä tietosuojavaltuutetun toimiston kanssa.  

153. 

Kokonaisuutena arvioiden seuraamuskollegio ottaa tämän huomioon 

arviossaan raskauttavana seikkana. 

Hallinnollisen seuraamusmaksun määräämistä koskevan päätöksen ovat tehneet tie-
tosuojavaltuutetun seuraamuskollegion jäsenet.  

 

 

Tietosuojavaltuutettu Anu Talus  

 

Apulaistietosuojavaltuutettu Heljä-Tuulia Pihamaa          

 

 

Apulaistietosuojavaltuutettu Annina Hautala                 

 
 
 

 

 

 

 

 

 

Lisätietoja tästä päätöksestä antaa asian esittelijä 

Ylitarkastaja Mari-Ilona Korhonen, p. 029 56 66725 

 

28 Ks. päätöksen kohta 67 

 

 
 
 
 

 
25 (25) 
 

 
 
 
Sovelletut lainkohdat 

Euroopan parlamentin ja neuvoston asetus ((EU) 2016/679) 12 artikla 1, 2 ja 6 kohta, 
15 artikla 3 kohta, 58 artikla 2 kohta b ja i alakohta, 83 artikla 1, 2, 5 ja 6 kohta.  

Tietosuojalaki (1050/2018) 24 § 

Hallintolaki (434/2003) 11 §, 34 §  

Muutoksenhaku 

Tietosuojalain (1050/2018) 25 §:n mukaan tähän päätökseen voi hakea muutosta va-
littamalla hallinto-oikeuteen noudattaen mitä laissa oikeudenkäynnistä hallintoasi-
oissa (808/2019) säädetään. Valitus tehdään hallinto-oikeuteen. 

  

