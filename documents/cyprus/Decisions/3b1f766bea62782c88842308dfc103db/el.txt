 
 
 
Αρ. Φακ.: 12.10.001.011.006.005.035 
  

  

 
 

 

29 Μαρτίου 2024 

ΑΠΟΦΑΣΗ 

 

Γνωστοποίηση Περιστατικού Παραβίασης Προσωπικών Δεδομένων  

Όμιλος Αντισφαίρισης Λευκωσίας (Field Club) – A/A 35/2023 

  
 
Αναφέρομαι  στη  Γνωστοποίηση  περιστατικού  παραβίασης  προσωπικών  δεδομένων 
που  υποβλήθηκε  στο  Γραφείο  μου,  στις  26/04/2023,  από  τον  Όμιλο  Αντισφαίρισης 
Λευκωσίας  (Field  Club),  (εφεξής,  ο  «Όμιλος»),  καθώς  και  σε  όλη  τη  σχετική  με  το 
ανωτέρω  θέμα  αλληλογραφία,  η  οποία  αποτελεί  μέρος  του  φακέλου  της  υπόθεσης. 
Βάσει  των  καθηκόντων  και  εξουσιών  που  μου  απονέμουν  τα  Άρθρα  57  και  58  του 
Γενικού  Κανονισμού  για  την  Προστασία  Δεδομένων,  (ΕΕ)  2016/679,  (εφεξής,  ο 
«Κανονισμός»), σημειώνω τα ακόλουθα: 
  
2  Περιστατικά της υπόθεσης  
 
2.1.  Η  Γνωστοποίηση  περιστατικού  παραβίασης  προσωπικών  δεδομένων  αφορούσε 
στην  απώλεια  των  φορμών  εγγραφής  των  μελών  της  ακαδημίας  αντισφαίρισης  του 
Ομίλου,  που  βρίσκονταν  σε  κλειδωμένο  ντουλάπι  φύλαξης  εγγράφων  στο  γραφείο 
αυτού.  
 
2.2.  Στις  φόρμες  αυτές,  αναγράφονταν  προσωπικά  στοιχεία  των  μελών  του  Ομίλου, 
όπως ονοματεπώνυμα και στοιχεία επικοινωνίας (διεύθυνση και τηλέφωνο).  
 
2.3.  Σύμφωνα  με  την  εν  λόγω  Γνωστοποίηση,  οι  φόρμες  εγγραφής  των  μελών, 
κλάπηκαν από το γραφείο του Ομίλου από την κα XXXX.  
 
2.4.  Το  Γραφείο  μου  επικοινώνησε  με  την  κα  XXXX  και  ζήτησε  τις  θέσεις  επί  των 
ισχυρισμών του Ομίλου. Στην περίπτωση που οι ισχυρισμοί ευσταθούσαν, κάλεσα την 
κα XXXX όπως επιστρέψει τις φόρμες στον Όμιλο.  
 
 
2.5.  Σύμφωνα με την απαντητική επιστολή, ημερομηνίας 02/06/2023, προς το Γραφείο 
μου, η κα XXXX παραδέχτηκε ότι είχε στην κατοχή της, τις φόρμες εγγραφής των μελών 

της  ακαδημίας  του  Ομίλου  και  ανέφερε  αυτολεξεί  ότι  αυτές  «θα  παραμείνουν  στην 
φύλαξη του δικηγόρου της».  
 
2.6. Στη συνέχεια, το Γραφείο μου επικοινώνησε τηλεφωνικά με την κα  XXXX, η οποία 
επιβεβαίωσε ότι τα έγγραφα ήταν στην κατοχή της. Ο Όμιλος ζήτησε από την κα XXXX 
όπως επιστρέψει τις φόρμες εγγραφής. Η κα XXXX αρνήθηκε να τις επιστρέψει.  
 
2.7.  Δεδομένου  ότι  υπήρχε  παραδοχή  από  την  κα  XXXX  ότι  είχε  στην  κατοχή  της,  τις 
πρωτότυπες  φόρμες  εγγραφής,  χωρίς  διαφαινόμενη  νομική  βάση,  στις  26/06/2023, 
απηύθυνα  Εντολή  προς  την  κα  XXXX  όπως  παραδώσει  τα  έγγραφα  στους  νόμιμους 
κατόχους  τους,  ήτοι  στον  Όμιλο  (Υπεύθυνο  Επεξεργασίας),  δυνάμει  του  Άρθρου 
58(2)(δ)  του  Κανονισμού.  Περαιτέρω,  την  ενημέρωσα  ότι  η  κατοχή  των  πρωτότυπων 
φορμών  εγγραφής  των  μελών  του  Ομίλου,  χωρίς  κάποια  νομική  βάση  ενδέχεται  να 
συνιστά  ποινικό  αδίκημα,  δυνάμει  του  άρθρου  33  του  περί  Προστασίας  των  Φυσικών 
Προσώπων Έναντι της Επεξεργασίας των Δεδομένων Προσωπικού Χαρακτήρα και της 
Ελεύθερης Κυκλοφορίας των Δεδομένων αυτών Νόμο (125(Ι)/2018). 
 
2.8.  Ωστόσο,  η  προθεσμία  που  αρχικά  είχα  θέσει  παρήλθε,  χωρίς  να  λάβω 
οποιαδήποτε  απάντηση  από  την  ίδια.  Όπως  πληροφορήθηκα  από  τον  Όμιλο,  η  κα 
XXXX δεν είχε επιστρέψει τα έγγραφα που κατείχε.  
 
2.9. Ως εκ των ανωτέρω και επειδή, με βάση το Άρθρο 33(β) του περί της Προστασίας 
των  Φυσικών  Προσώπων  Έναντι  της  Επεξεργασίας  των  Δεδομένων  Προσωπικού 
Χαρακτήρα  και  της  Ελεύθερης  Κυκλοφορίας  των  Δεδομένων  αυτών  Νόμου  του  2018 
(125(I)/2018), η μη συνεργασία με την Επίτροπο συνιστά ποινικό αδίκημα και επειδή, με 
βάση το Άρθρο 25(η) του ιδίου Νόμου, η Επίτροπος έχει εξουσία «να γνωστοποιεί στον 
Γενικό Εισαγγελέα της Δημοκρατίας ή/και στην Αστυνομία οποιαδήποτε παράβαση των 
διατάξεων  του  Κανονισμού  ή  του  παρόντος  Νόμου,  η  οποία  ενδέχεται  να  συνιστά 
ποινικό  αδίκημα  δυνάμει  των  διατάξεων  του  άρθρου  33  του  παρόντος  Νόμου», 
παρέπεμψα  την  εξέταση  της  υπόθεσης  στην  Αστυνομία,  κρίνοντας  ουσιώδη  και 
απαραίτητη τη συμβολή της.  
 
2.10.  Σημειώνεται  ότι,  ο  Όμιλος  πληροφόρησε  τα  μέλη  του  για  το  περιστατικό 
παραβίασης  προσωπικών  δεδομένων.  Ωστόσο,  λόγω  του  ότι  δεν  υπήρχε  ηλεκτρονικό 
μητρώο  για  τα  δεδομένα  των  μελών  της  ακαδημίας  αντισφαίρισης  του  Ομίλου,  δεν 
κατέστη δυνατή η ενημέρωση όλων των μελών που είχαν επηρεαστεί. 
 
2.11.Όσον αφορά στα μέτρα που ελήφθησαν πριν το περιστατικό, ο όμιλος διατηρούσε 
φυλαγμένες  τις  φόρμες  εγγραφής  των  μελών  της  ακαδημίας  σε  κλειδωμένο  ντουλάπι 
φύλαξης  εγγράφων,  εντός  του  γραφείου  της  γραμματέας  του  Ομίλου,  το  οποίο  έχει 
κλειδαριά ασφαλείας. 
 
2.12. Για την αντιμετώπιση της παραβίασης, ο Όμιλος ζήτησε από την κα XXXX, μέσω 
του υπεύθυνου ακαδημίας του Ομίλου, να επιστρέψει στον Όμιλο τις φόρμες εγγραφής 
των  μελών  της  ακαδημίας.  Λόγω  της  μη  επιστροφής  τους,  ο  πρόεδρος  του  Ομίλου 

 

2 

επικοινώνησε  με  το  Γραφείο  μου,  για  να  ενημερωθεί  για  την  ορθή  διαδικασία  που 
πρέπει να ακολουθηθεί. 
 
2.13. Επίσης, για αποφυγή παρομοίου περιστατικού στο μέλλον, ο Όμιλος εγκατέστησε 
ηλεκτρονικό πρόγραμμα διαχείρισης μητρώου μελών του Ομίλου, και όλα τα δεδομένα 
τυγχάνουν διαχείρισης ηλεκτρονικά μόνο από εξουσιοδοτημένα άτομα. 
 
2.14.  Κατά  τη  διάρκεια  της  εξέτασης  της  Γνωστοποίησης,  υποβλήθηκαν  στο  Γραφείο 
μου, δυο παράπονα εναντίον του Ομίλου:  
 
2.14.1.  Το  πρώτο  παράπονο,  υποβλήθηκε  στις  15/06/2023.  Ο  παραπονούμενος  είχε 
ενημερώσει,  μέσω  ηλεκτρονικού  ταχυδρομείου,  τον  Όμιλο  σχετικά  με  περιστατικό  που 
είχε  λάβει  χώρα  σε  γήπεδο  του  Ομίλου.  Όπως  ο  ίδιος  ισχυρίστηκε,  ο  Όμιλος 
κοινοποίησε το ηλεκτρονικό του μήνυμα σε άτομο, στο οποίο αφορούσε το περιστατικό. 
Το  Γραφείο  μου  προχώρησε  με  τη  διερεύνηση  της  υπόθεσης,  ωστόσο,  δεν  έχει 
αποδειχτεί  ότι,  οι  ισχυρισμοί  του  παραπονούμενου,  περί  κοινοποίησης  του  αρχικού 
ηλεκτρονικού μηνύματος, από τον Όμιλο, ευσταθούσαν.  
 
2.14.2.  Επίσης,  μέσω  του  ίδιου  παραπόνου,  ενημερώθηκα  ότι,  όταν  ένα  μέλος  του 
Ομίλου εισερχόταν στο σύστημα κρατήσεων του Ομίλου, είχε τη δυνατότητα θέασης των 
ονομάτων  των  μελών  και  των  κρατήσεών  τους.  Κατόπιν  παρέμβασης  του  Γραφείου 
μου,  ο  Όμιλος  προέβηκε  στις  απαραίτητες  ρυθμίσεις,  ούτως  ώστε  μόνο  τα  άτομα  που 
έχουν  δημιουργήσει  την  κράτηση  να  βλέπουν  τα  ονόματά  τους  και  όχι  οποιοσδήποτε 
τρίτος.  

2.14.3 Σχετικά με το δεύτερο παράπονο που υποβλήθηκε στο Γραφείο μου, αυτό 
αφορούσε στην κοινοποίηση των προσωπικών δεδομένων του παραπονούμενου 
στην  ατζέντας  της  Γενικής  Συνέλευσης,  που  αναρτήθηκε  στην  ιστοσελίδα  του 
Ομίλου.  Ενημέρωσα  τον  Όμιλο  ότι,  όσα  προσωπικά  δεδομένα  υπάρχουν  στα 
πρακτικά δεν πρέπει να αποκαλύπτονται αλλά να αφαιρούνται ή να καλύπτονται 
προτού  τα  πρακτικά  αναρτηθούν.  Ο  Όμιλος  ενήργησε  άμεσα  και  διόρθωσε  την 
ατζέντα  ανεβάζοντας  την  ξανά  διορθωμένη  και  χωρίς  να  αποκαλύπτονται 
οποιαδήποτε προσωπικά δεδομένα. 

 

3.  Νομική Πτυχή 

 

3.1.1. Σύμφωνα με το Άρθρο 4 του Κανονισμού, τα δεδομένα προσωπικού χαρακτήρα 
ερμηνεύονται  ως  «κάθε  πληροφορία  που  αφορά  ταυτοποιημένο  ή  ταυτοποιήσιμο 
φυσικό πρόσωπο («υποκείμενο των δεδομένων»)· το ταυτοποιήσιμο φυσικό πρόσωπο 
είναι  εκείνο  του  οποίου  η  ταυτότητα  μπορεί  να  εξακριβωθεί,  άμεσα  ή  έμμεσα,  ιδίως 
μέσω  αναφοράς  σε  αναγνωριστικό  στοιχείο  ταυτότητας,  όπως  όνομα,  σε  αριθμό 
ταυτότητας, σε δεδομένα θέσης, σε επιγραμμικό αναγνωριστικό ταυτότητας ή σε έναν ή 
περισσότερους  παράγοντες  που  προσιδιάζουν  στη  σωματική,  φυσιολογική,  γενετική, 

 

3 

ψυχολογική,  οικονομική,  πολιτιστική  ή  κοινωνική  ταυτότητα  του  εν  λόγω  φυσικού 
προσώπου». 
 
3.1.2. Δυνάμει του ιδίου Άρθρου, «επεξεργασία» ερμηνεύεται ως «η κάθε πράξη ή σειρά 
πράξεων  που  πραγματοποιείται  με  ή  χωρίς  τη  χρήση  αυτοματοποιημένων  μέσων,  σε 
δεδομένα  προσωπικού  χαρακτήρα  ή  σε  σύνολα  δεδομένων  προσωπικού  χαρακτήρα, 
όπως  η  συλλογή,  η  καταχώριση,  η  οργάνωση,  η  διάρθρωση,  η  αποθήκευση,  η 
προσαρμογή  ή  η  μεταβολή,  η  ανάκτηση,  η  αναζήτηση  πληροφοριών,  η  χρήση,  η 
κοινολόγηση  με  διαβίβαση,  η  διάδοση  ή  κάθε  άλλη  μορφή  διάθεσης,  η  συσχέτιση  ή  ο 
συνδυασμός, ο περιορισμός, η διαγραφή ή η καταστροφή.» 
 
3.1.3. Επίσης, στο ίδιο Άρθρο ορίζεται ως ο υπεύθυνος επεξεργασίας ως «το φυσικό ή 
νομικό  πρόσωπο,  η  δημόσια  αρχή,  η  υπηρεσία  ή  άλλος  φορέας  που,  μόνα  ή  από 
κοινού με άλλα, καθορίζουν τους σκοπούς και τον τρόπο της επεξεργασίας  δεδομένων 
προσωπικού  χαρακτήρα·  όταν  οι  σκοποί  και  ο  τρόπος  της  επεξεργασίας  αυτής 
καθορίζονται  από  το  δίκαιο  της  Ένωσης  ή  το  δίκαιο  κράτους  μέλους,  ο  υπεύθυνος 
επεξεργασίας ή τα ειδικά κριτήρια για τον διορισμό του μπορούν να προβλέπονται από 
το δίκαιο της Ένωσης ή το δίκαιο κράτους μέλους. 
 
3.2.  Σύμφωνα  με  το  Άρθρο  5(1)(στ)  του  Κανονισμού,  τα  δεδομένα  προσωπικού 
χαρακτήρα  υποβάλλονται  σε  επεξεργασία  κατά  τρόπο  που  εγγυάται  την  ενδεδειγμένη 
ασφάλεια των δεδομένων προσωπικού χαρακτήρα, μεταξύ άλλων την προστασία τους 
από μη εξουσιοδοτημένη ή παράνομη επεξεργασία και τυχαία απώλεια, καταστροφή ή 
φθορά,  με  τη  χρησιμοποίηση  κατάλληλων  τεχνικών  ή  οργανωτικών  μέτρων 
(«ακεραιότητα και εμπιστευτικότητα»). 
 
3.3.  Δυνάμει  του  Άρθρου  24(1)  του  Κανονισμού  που  αφορά  στην  ευθύνη  του 
υπευθύνου  επεξεργασίας,  προνοείται  ότι,  λαμβάνοντας  υπόψη  τη  φύση,  το  πεδίο 
εφαρμογής, το πλαίσιο και τους σκοπούς της επεξεργασίας, καθώς και τους κινδύνους 
διαφορετικής  πιθανότητας  επέλευσης  και  σοβαρότητας  για  τα  δικαιώματα  και  τις 
ελευθερίες των φυσικών προσώπων, ο υπεύθυνος επεξεργασίας εφαρμόζει κατάλληλα 
τεχνικά και οργανωτικά μέτρα προκειμένου να διασφαλίζει και να μπορεί να αποδεικνύει 
ότι η επεξεργασία διενεργείται σύμφωνα με τον παρόντα κανονισμό. Τα εν λόγω μέτρα 
επανεξετάζονται και επικαιροποιούνται όταν κρίνεται απαραίτητο. 
 
 
3.4. Επίσης, σύμφωνα με το Άρθρο 32 του Κανονισμού προνοείται ότι: 
«1.   Λαμβάνοντας υπόψη τις τελευταίες εξελίξεις, το κόστος εφαρμογής και τη φύση, 
το  πεδίο  εφαρμογής,  το  πλαίσιο  και  τους  σκοπούς  της  επεξεργασίας,  καθώς  και  τους 
κινδύνους διαφορετικής πιθανότητας επέλευσης και σοβαρότητας για τα δικαιώματα και 
τις ελευθερίες των φυσικών προσώπων, ο υπεύθυνος επεξεργασίας και ο εκτελών την 
επεξεργασία  εφαρμόζουν  κατάλληλα  τεχνικά  και  οργανωτικά  μέτρα  προκειμένου  να 
διασφαλίζεται 
κινδύνων, 
περιλαμβανομένων, μεταξύ άλλων, κατά περίπτωση:  

κατάλληλο 

ασφάλειας 

επίπεδο 

έναντι 

των 

το 

 

4 

του  απορρήτου, 

της  δυνατότητας  διασφάλισης 

της  ψευδωνυμοποίησης  και  της  κρυπτογράφησης  δεδομένων  προσωπικού 

(α) 
χαρακτήρα,  
(β)  
της 
διαθεσιμότητας και της αξιοπιστίας των συστημάτων και των υπηρεσιών επεξεργασίας 
σε συνεχή βάση,  
γ)  
της  δυνατότητας  αποκατάστασης  της  διαθεσιμότητας  και  της  πρόσβασης  σε 
δεδομένα προσωπικού χαρακτήρα σε εύθετο χρόνο σε περίπτωση φυσικού ή τεχνικού 
συμβάντος,  
δ) 
της 
αποτελεσματικότητας των τεχνικών και των οργανωτικών μέτρων για τη διασφάλιση της 
ασφάλειας της επεξεργασίας. 

εκτίμηση  και  αξιολόγηση 

της  ακεραιότητας, 

 διαδικασίας  για 

τακτική  δοκιμή, 

την 

 
2.  
Κατά  την  εκτίμηση  του  ενδεδειγμένου  επιπέδου  ασφάλειας  λαμβάνονται  ιδίως 
υπόψη οι κίνδυνοι που απορρέουν από την επεξεργασία, ιδίως από τυχαία ή παράνομη 
καταστροφή, απώλεια, αλλοίωση, άνευ αδείας κοινολόγηση ή προσπέλαση δεδομένων 
προσωπικού χαρακτήρα που διαβιβάστηκαν, αποθηκεύτηκαν ή υποβλήθηκαν κατ' άλλο 
τρόπο σε επεξεργασία.» 
 
3.5.  Δυνάμει  του  Άρθρου  58(2)  του  Κανονισμού,  η  Επίτροπος  διαθέτει  τις  ακόλουθες 
διορθωτικές εξουσίες:  
« α)  να  απευθύνει  προειδοποιήσεις  στον  υπεύθυνο  επεξεργασίας ή  στον  εκτελούντα 
την επεξεργασία ότι σκοπούμενες πράξεις επεξεργασίας είναι πιθανόν να παραβαίνουν 
διατάξεις του παρόντος κανονισμού,  
  β) 
να  απευθύνει  επιπλήξεις  στον  υπεύθυνο  επεξεργασίας  ή  στον  εκτελούντα  την 
επεξεργασία  όταν  πράξεις  επεξεργασίας  έχουν  παραβεί  διατάξεις  του  παρόντος 
κανονισμού,  
  γ)  
να δίνει εντολή στον υπεύθυνο επεξεργασίας ή στον εκτελούντα την επεξεργασία 
να συμμορφώνεται προς τα αιτήματα του υποκειμένου των δεδομένων για την άσκηση 
των δικαιωμάτων του σύμφωνα με τον παρόντα κανονισμό, 
  δ)  
να δίνει εντολή στον υπεύθυνο επεξεργασίας ή στον εκτελούντα την επεξεργασία 
να  καθιστούν  τις  πράξεις  επεξεργασίας  σύμφωνες  με  τις  διατάξεις  του  παρόντος 
κανονισμού, εάν χρειάζεται, με συγκεκριμένο τρόπο και εντός ορισμένης προθεσμίας,  
  ε)  
δεδομένων προσωπικού χαρακτήρα στο υποκείμενο των δεδομένων,  
  στ) 
απαγόρευσης της επεξεργασίας, 
   ζ)   να  δίνει  εντολή  διόρθωσης  ή  διαγραφής  δεδομένων  προσωπικού  χαρακτήρα  ή 
περιορισμού  της  επεξεργασίας  δυνάμει  των  άρθρων  16,  17  και  18  και  εντολή 
κοινοποίησης  των  ενεργειών  αυτών  σε  αποδέκτες  στους  οποίους  τα  δεδομένα 
προσωπικού χαρακτήρα  γνωστοποιήθηκαν δυνάμει του άρθρου 17 παράγραφος 2 και 
του άρθρου 19,  
  η)  
να  αποσύρει  την  πιστοποίηση  ή  να  διατάξει  τον  οργανισμό  πιστοποίησης  να 
αποσύρει ένα πιστοποιητικό εκδοθέν σύμφωνα με τα άρθρα 42 και 43 ή να διατάξει τον 

 να  επιβάλλει  προσωρινό  ή  οριστικό  περιορισμό,  περιλαμβανομένης  της 

να  δίνει  εντολή  στον  υπεύθυνο  επεξεργασίας  να  ανακοινώνει  την  παραβίαση 

 

5 

οργανισμό  πιστοποίησης  να  μην  εκδώσει  πιστοποίηση,  εφόσον  οι  απαιτήσεις 
πιστοποίησης δεν πληρούνται ή δεν πληρούνται πλέον,  
  θ)  
να  επιβάλλει  διοικητικό  πρόστιμο  δυνάμει  του  άρθρου  83,  επιπλέον  ή  αντί  των 
μέτρων που αναφέρονται στην παρούσα παράγραφο, ανάλογα με τις περιστάσεις κάθε 
μεμονωμένης περίπτωσης, 
  ι)  
χώρα ή σε διεθνή οργανισμό.» 
 
 

να δίνει εντολή για αναστολή της κυκλοφορίας δεδομένων σε αποδέκτη σε τρίτη 

4.  Σκεπτικό 

 
4.1  Λαμβάνοντας  υπόψιν  ότι,  ο  Όμιλος  αποφασίζει  για  το  σκοπό  και  τα  μέσα  της 
επεξεργασίας  των  προσωπικών  δεδομένων  που  λαμβάνει  από  τα  μέλη  του,  ο  Όμιλος 
ενεργεί  ως  υπεύθυνος  επεξεργασίας  των  δεδομένων  αυτών,  δυνάμει  του  Άρθρου  4(7) 
του Κανονισμού. 
 
4.2.  Σύμφωνα  με  τα  Άρθρα  5(1)(στ),  24(1)  και  32(1)  του  Κανονισμού,  ο  Όμιλος,  ως  ο 
υπεύθυνος επεξεργασίας, οφείλει να λαμβάνει όλα τα απαραίτητα και κατάλληλα τεχνικά 
και  οργανωτικά  μέτρα,  ώστε  να  διασφαλίζει  το  κατάλληλο  επίπεδο  ασφαλείας  των 
δεδομένων που διατηρεί, μεταξύ άλλων την προστασία τους από μη εξουσιοδοτημένη ή 
παράνομη  επεξεργασία  και  τυχαία  απώλεια,  καταστροφή  ή  φθορά  (Αρχή  της 
ακεραιότητας  και  εμπιστευτικότητας)  και  να  αποδεικνύει  ότι  η  επεξεργασία  διενεργείται 
σύμφωνα με τον Κανονισμό. 
 
4.3.  Στην  προκειμένη  περίπτωση,  πρώην  μέλος  του  Ομίλου,  απέκτησε  πρόσβαση  σε 
προσωπικά  δεδομένα  που  διατηρούσε  ο  Όμιλος  και  πήρε  στην  κατοχή  της  αυτά.  Το 
γεγονός  αυτό,  είχε  ως  αποτέλεσμα  να  πληγεί  η  διαθεσιμότητα  των  προσωπικών 
δεδομένων  των  μελών  του  Ομίλου,  δεικνύοντας  ότι,  τα  μέτρα  που  ο  Όμιλος  είχε  σε 
εφαρμογή,  ήτοι  να  διατηρεί  τα  εν  λόγω  δεδομένα  σε  κλειδωμένο  ντουλάπι,  δεν  ήταν 
επαρκή και κατάλληλα, για την ασφάλεια των δεδομένων. 
 
4.4.  Αφενός,  λαμβάνεται  θετικά  υπόψιν  το  γεγονός  ότι,  ο  Όμιλος  είχε  σε  εφαρμογή 
μέτρα  προς  διαφύλαξη  των  δεδομένων  που  διατηρούσε,  αφετέρου,  εάν  τα  εν  λόγω 
μέτρα  ήταν  κατάλληλα  και επαρκή  για  τον  επιδιωκόμενο  σκοπό,  θα  είχε  αποφευχθεί η 
μη εξουσιοδοτημένη πρόσβαση στα δεδομένα και η απώλειά τους. 
  
4.5.  Όσον  αφορά  στο  πρώτο  παράπονο  που  υποβλήθηκε  στο  Γραφείο  μου,  εναντίον 
του  Ομίλου  και,  συγκεκριμένα,  στο  κομμάτι  που  αφορούσε  στην  κοινοποίηση  των 
προσωπικών δεδομένων μέλους του Ομίλου, κατά τη διερεύνηση του παραπόνου, δεν 
έχει αποδειχθεί / διαφανεί ότι, ο Όμιλος όντως είχε προβεί σε κοινοποίηση των εν λόγω 
δεδομένων. Επομένως, με βάση τα στοιχεία που έχουν προσκομιστεί ενώπιόν μου, δεν 
φαίνεται να υπήρξε οποιαδήποτε παραβίαση των διατάξεων του Κανονισμού. 
 

 

6 

4.6.  Αναφορικά  με  το  κομμάτι  του  πρώτου  παραπόνου  και  την  ύπαρξη  δυνατότητας 
θέασης  προσωπικών  δεδομένων  μελών  του  Ομίλου,  στο  σύστημα  κρατήσεων,  καθώς 
και  αναφορικά  με  το  δεύτερο  παράπονο  που  αφορούσε  στην  ανάρτηση  των 
προσωπικών δεδομένων μέλους του Ομίλου, στην ιστοσελίδα, κρίνω ότι, ο Όμιλος δεν 
είχε  εκτιμήσει  ορθά  τους  κινδύνους  που  θα  προέκυπταν,  για  τα  δικαιώματα  των 
υποκειμένων των δεδομένων. Αν ο Όμιλος είχε προβεί σε ορθή εκτίμηση των εν λόγω 
κινδύνων, θα είχε εφαρμόσει, εξ’ αρχής, τα κατάλληλα μέτρα, ώστε οι επεξεργασίες στις 
οποίες  προέβαινε,  να  είναι  σύμφωνες  με  τον  Κανονισμό  και  να  μην  αποκαλύπτονταν 
προσωπικά δεδομένα σε τρίτα άτομα. 
 
4.7. Λαμβάνεται με θετικό πρόσημο, το γεγονός ότι ο Όμιλος συνεργάστηκε άψογα με το 
Γραφείο  μου  και  προχώρησε  άμεσα  με  τις  δέουσες  διορθωτικές  ενέργειες,  ώστε  η 
επεξεργασία να καταστεί, τελικά, σύμφωνη με τις διατάξεις του Κανονισμού. 
 
4.8.  Ως  εκ  των  ανωτέρω,  ο  υπεύθυνος  επεξεργασίας  δεν  εφάρμοσε  τα  κατάλληλα 
τεχνικά  και  οργανωτικά  μέτρα,  προκειμένου  να  διασφαλίσει  και  να  μπορεί  να 
αποδεικνύει  ότι  η  επεξεργασία  διενεργήθηκε  σύμφωνα  με  τον  Κανονισμό,  κατά 
παράβαση του Άρθρου 24(1) του Κανονισμού. 
 
4.9.  Προκύπτει,  επίσης  ότι,  ο  Όμιλος  δεν  εφάρμοσε  τα  κατάλληλα  τεχνικά  και 
οργανωτικά μέτρα προκειμένου να διασφαλίσει το κατάλληλο επίπεδο ασφαλείας έναντι 
των κινδύνων, κατά παράβαση του Άρθρου 32(1) του Κανονισμού. 
 
4.10.  Τέλος,  τα  ως  άνω,  αποδεικνύουν  ότι  δεν  τηρήθηκε  η  αρχή  της  ακεραιότητας  και 
της εμπιστευτικότητας ως προνοεί το Άρθρο 5(1)(στ) του Κανονισμού. 
 
 

5.  Κατάληξη 

 
5.1.  Λαμβάνοντας υπόψιν τα ανωτέρω, ως αυτά έχουν τεθεί ενώπιόν μου και με βάση 
τις εξουσίες που μου παρέχονται δυνάμει των Άρθρων 58 και 83 του Κανονισμού (ΕΕ) 
2016/679  διαπιστώνω  ότι  υπάρχει  παραβίαση  από  τον  Όμιλο  των  Άρθρων  5(1)(στ), 
24(1) και 32(1) του Κανονισμού. 
 
5.2.  Βάσει των προνοιών του Άρθρου 83 του Κανονισμού, στο μέτρο που εφαρμόζονται 
στη συγκεκριμένη περίπτωση, λαμβάνω υπόψιν τους πιο κάτω μετριαστικούς (1)-(4) και 
επιβαρυντικούς (5)-(7) παράγοντες: 
  

(1) Τη μη ύπαρξη δόλου ή πρόθεση παράβασης από τον Όμιλο. 
(2) Την  άμεση  συνεργασία  και  συμμόρφωση  προς  τις  ζητηθείσες  ενέργειες  της 

εποπτικής αρχής. 

(3) Τη λήψη άμεσων διορθωτικών ενεργειών μετά τον εντοπισμό της παράβασης. 
(4) Τη  λήψη  τεχνικών  και  διορθωτικών  μέτρων  προς  αποφυγή  παρόμοιων 

περιστατικών στο μέλλον. 

 

7 

(5) Τη μη ύπαρξη κατάλληλων και επαρκών τεχνικών και οργανωτικών μέτρων. 
(6) Τη  μη  ύπαρξη  δυνατότητας  ανάκτησης  των  δεδομένων,  των  οποίων  η 

διαθεσιμότητα είχε πληγεί. 

(7) Το  γεγονός  ότι,  δεν  έχει  αποκατασταθεί  η  ζημιά  που  υπέστησαν  τα  μέλη  του 
Ομίλου,  αφού  τα  δεδομένα  βρίσκονται,  μέχρι  και  σήμερα,  στην  κατοχή  της  κας 
XXXX. 
 

5.3. Αφού έλαβα υπόψιν και συνεκτίμησα: 
 
(α)  το  ισχύον  νομοθετικό  έρεισμα  σχετικά  με  τις  προβλεπόμενες  διορθωτικές  εξουσίες 
που μου απονέμει το Άρθρου 58(2) του Κανονισμού, 
(β) τις περιστάσεις και τους παράγοντες που ο Όμιλος έθεσε ενώπιόν μου με βάση όλη 
την υφιστάμενη αλληλογραφία, 
(γ)  όλους τους πιο πάνω μετριαστικούς και επιβαρυντικούς παράγοντες. 
 
Κατά την κρίση μου και τηρουμένων των ανωτέρω διατάξεων, αποφάσισα να απευθύνω 
στον  Όμιλο  Αντισφαίρισης  Λευκωσίας  (Field  Club),  Επίπληξη  για  την  παραβίαση  των 
άρθρων 5(1)(στ), 24(1) και 32(1) του Κανονισμού (ΕΕ) 2016/679.    
 
 
 
 
 
 
 
 
Ειρήνη Λοϊζίδου Νικολαΐδου 
Επίτροπος Προστασίας 
Δεδομένων Προσωπικού Χαρακτήρα 
 
 
 
 

 

8 

