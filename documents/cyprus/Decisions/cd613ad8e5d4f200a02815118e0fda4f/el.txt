 
 
 
 
 
 
Αρ. Φακ.: 11.17.001.011.129  
 
 

 

 

 

 

ΑΠΟΦΑΣΗ 

Θέμα: Καταγγελία για αποκάλυψη προσωπικών δεδομένων  

 
Αναφέρομαι στην καταγγελία που υπεβλήθη στο Γραφείο μου σχετικά με το πιο πάνω θέμα από 
τον  ΧΧΧΧΧΧΧ  (εφεξής  ο  «Καταγγέλλων»)  εναντίον  της  GoGordian  Real  Estate,  η  οποία 
λειτουργεί  υπό  την  Gordian  Servicing  Limited  (εφεξής  η  «Καθ’  ης  την  καταγγελία»).  Μετά  από 
εξέταση  της  καταγγελίας,  βάσει  των  εξουσιών  που  μου  απονέμουν  τα  Άρθρα  57  και  58  του 
Γενικού  Κανονισμού  για  την  Προστασία  Δεδομένων,  (ΕΕ)  2016/679,  (εφεξής  ο  «Κανονισμός»), 
θέτω υπόψιν σας τα κάτωθι: 
 
2.  Γεγονότα/ Θέσεις Μερών 
 
2.1.  Η  καταγγελία  που  υποβλήθηκε  ενώπιόν  μου  στις  14/06/2023,    αφορά  σε  αποκάλυψη 
προσωπικών δεδομένων του Καταγγέλλοντος σε τρίτο πρόσωπο. Συγκεκριμένα, ο Καταγγέλλων 
με  πληροφόρησε  ότι  άγνωστο  πρόσωπο  επισκέφθηκε  την  οικία  του,  σχετικά  με  συγκεκριμένο 
τεμάχιο  γης.  Σύμφωνα  με  το  πρόσωπο  αυτό,  η Καθ’  ης  την  καταγγελία  τον  ενημέρωσε  ότι  είναι 
συνιδιοκτήτες  με  τον  Καταγγέλλοντα  στο  εν  λόγω  ακίνητο,  και  του  έδωσε  πληροφορίες  που 
αφορούσαν  στο  όνομα  και  στη  διεύθυνση  διαμονής  του  Καταγγέλλοντος.  Η  θέση  του 
Καταγγέλλοντος  είναι  ότι  οι  πληροφορίες  αυτές,  και  κυρίως  η  διεύθυνση  διαμονής  του,  δεν  θα 
έπρεπε να δοθούν σε άτομο το οποίο δεν γνωρίζει, και εν αγνοία του. 
 
2.2.  Προκειμένου να προχωρήσω στη διερεύνηση του παραπόνου, στις 16/06/2023 απέστειλα 
ηλεκτρονικό  μήνυμα  προς  τον  Καταγγέλλοντα,  ώστε  να  με  προμηθεύσει  με  στοιχεία  του  υπό 
αναφορά ακινήτου ή/και  στοιχεία του αγνώστου προσώπου. Ο  Καταγγέλλων με προμήθευσε με 
τις απαιτούμενες πληροφορίες, στις 09/07/2023.  

 
Στις  17/07/2023  ζητήθηκαν  οι  θέσεις  της  Καθ’  ης  την  καταγγελία  σχετικά  με  το  εν  λόγω 

2.3. 
θέμα, η οποία απάντησε στις 04/08/2023, αναφέροντας μεταξύ άλλων, τα ακόλουθα:  
 
2.3.1.  Η Καθ’ ης την καταγγελία κατά τον ουσιώδη χρόνο ήταν, και είναι, αδειοδοτημένη εταιρεία 
διαχείρισης πιστωτικών διευκολύνσεων και, δυνάμει σχετικής συμφωνίας παροχής υπηρεσιών και 
διαχείρισης  πιστωτικών  διευκολύνσεων  με  την  Gordian  Holdings  Limited,  διαχειρίζεται  το 
χαρτοφυλάκιο  της  τελευταίας,  η  οποία  είναι  αδειοδοτημένη  ως  Εταιρεία  Εξαγοράς  Πιστώσεων. 
Στα  πλαίσια  της  παροχής  υπηρεσιών  προς  την  Gordian  Holdings  Limited,    η  Καθ’  ης  την 
καταγγελία  προβαίνει  στην  επεξεργασία  δεδομένων,  η  οποία  διέπεται  από  σχετική  Συμφωνία 
Επεξεργασίας Δεδομένων μεταξύ των δύο εταιρειών. 
 

 

2.3.2.  Η  Καθ’ης  εντόπισε  ακίνητο  με  αριθμό  εγγραφής  παρόμοιο  με  έναν  εκ  των  αριθμών 
εγγραφής  των  τεμαχίων  που  παρασχέθηκαν  από  τον  Καταγγέλλοντα,  στο  οποίο  η  Gordian 
Holdings Limited είναι συνιδιοκτήτης με τον Καταγγέλλοντα. 
 
2.3.3.  Λόγω της ανωτέρω σχέσης, η συλλογή και επεξεργασία των προσωπικών δεδομένων του 
Καταγγέλλοντος  έγινε  στη  βάση  έννομου  συμφέροντος.  Τα  προσωπικά  δεδομένα  του 
Καταγγέλλοντος λήφθηκαν από το έντυπο έρευνας Κτηματολογίου του υπό αναφορά ακινήτου, το 
οποίο εκδίδεται από τη βάση δεδομένων του Κτηματολογίου. 

 

2.3.4.  Το  εμπλεκόμενο  τρίτο  πρόσωπο  είχε  εκδηλώσει  ενδιαφέρον  για  την  αγορά  του  μεριδίου 
που  κατέχει  η  Gordian  Holdings  Limited  και  ζήτησε  αντίγραφο  του  τίτλου  ιδιοκτησίας.  Ο 
Λειτουργός  ο  οποίος  ανέλαβε  να  χειριστεί  την  προώθηση  του  συγκεκριμένου  ακινήτου,  εκ 
παραδρομής,  δεν  προχώρησε  σε  διαγραφή  των  προσωπικών  στοιχείων  (όνομα  και  διεύθυνση 
διαμονής) του συνιδιοκτήτη, με αποτέλεσμα το τρίτο πρόσωπο να έχει πρόσβαση σε προσωπικά 
δεδομένα του Καταγγέλλοντος.  

 

2.3.5.  Η  Καθ’  ης  έχει  επισύρει  την  προσοχή  του  προσωπικού  το  οποίο  ασχολείται  με  την 
προώθηση  ακινήτων,  όπως  είναι  ιδιαίτερα  προσεκτικοί  σε  θέματα  αποκάλυψης  εμπιστευτικών 
πληροφοριών  και  ιδιαίτερα  προσωπικών  δεδομένων.  Το  προσωπικό  καλείται  να  διαγράφει 
προσωπικά δεδομένα από έγγραφα που παραχωρούνται σε ενδιαφερόμενους αγοραστές. 

 

2.3.6.  Στις  περιπτώσεις  όπου  οι  ενδιαφερόμενοι  αγοραστές  επιθυμούν  να  επικοινωνήσουν  με 
συνιδιοκτήτες για συζήτηση οποιωνδήποτε θεμάτων που αφορούν τα προς  πώληση ακίνητα, το 
προσωπικό της Καθ’ ης επικοινωνεί με τους συνιδιοκτήτες της και τους ενημερώνει σχετικά με την 
επιθυμία  των  ενδιαφερόμενων  αγοραστών  για  επικοινωνία.  Επικοινωνία  μεταξύ  των  δύο  μερών 
δύναται να διευθετηθεί μόνο μετά από συγκατάθεση των συνιδιοκτητών. 

 

2.3.7.  Στα πλαίσια συμμόρφωσης με τον Κανονισμό και την εθνική  νομοθεσία  Ν.125(Ι)/2018, η 
Καθ’ ης έχει θεσπίσει ένα αποτελεσματικό πλαίσιο διαχείρισης και προστασίας των προσωπικών 
δεδομένων, το οποίο περιλαμβάνει: 

 

i.  Θέσπιση  πολιτικών  και  διαδικασιών  που  διέπουν  την  προστασία  προσωπικών 

ii. 
iii. 
iv. 

δεδομένων. 
Διατήρηση αρχείου δραστηριοτήτων επεξεργασίας προσωπικών δεδομένων. 
Εφαρμογή αυστηρού πρωτοκόλλου για την ασφάλεια πληροφοριών. 
Συμπερίληψη όρων που αφορούν στη συμμόρφωση με τον Ευρωπαϊκό κανονισμό και την 
εθνική νομοθεσία σε συμβόλαια ανάθεσης εργασιών σε τρίτους. 

v.  Παροχή  εκπαίδευσης  σε  όλο  το  προσωπικό,  σε  θέματα  που  αφορούν  στην  ασφάλεια 

vi. 

πληροφοριών και την προστασία προσωπικών δεδομένων. 
Τακτική  αξιολόγηση  αποτελεσματικότητας  υφιστάμενων  μηχανισμών  ελέγχου  και  λήψη 
διορθωτικών μέτρων όπου κρίνεται αναγκαίο.  

 
2.3.8.  Η  Καθ’  ης  κατέληξε  στο  συμπέρασμα  ότι  στην  συγκεκριμένη  περίπτωση,  η  αποκάλυψη 
προσωπικών δεδομένων του Καταγγέλλοντος σε τρίτο πρόσωπο, ήταν αποτέλεσμα της μη ορθής 
εφαρμογής των υφιστάμενων οδηγιών προς το προσωπικό, και δεν συμπεραίνεται ότι υπάρχουν 
αδυναμίες  στους  μηχανισμούς  ελέγχου  για  την  προστασία  των  προσωπικών  δεδομένων,  αφού 
αυτό αποτελεί μεμονωμένο περιστατικό. 

 

2 

 

2.3.9.   Για  σκοπούς  μείωσης  της  πιθανότητας  επανάληψης  του  ίδιου  λάθους,  η  Καθ’ης  έχει 
εκδώσει  αυστηρή  γραπτή  οδηγία  προς  όλο  το  προσωπικό  της,  η  οποία  αναφέρεται  στο 
συγκεκριμένο  περιστατικό  και  καλεί  εκ  νέου  το  προσωπικό  να  είναι  ιδιαίτερα  προσεκτικό  στη 
διαχείριση προσωπικών δεδομένων και ιδιαίτερα στη διαβίβαση εγγράφων σε τρίτους.  

 

2.3.10. Η Καθ’ ης θα επικοινωνούσε με τον Καταγγέλλοντα για να απολογηθεί για το συμβάν.  

 

3.  Νομικό Πλαίσιο  

 

3.1.  Βάσει  της  αιτιολογικής  σκέψης  74  του  Προοιμίου  του  Κανονισμού,  «Θα  πρέπει  να 
θεσπιστεί  ευθύνη  και  υποχρέωση  αποζημίωσης  του  υπευθύνου  επεξεργασίας  για  οποιαδήποτε 
επεξεργασία δεδομένων προσωπικού χαρακτήρα που γίνεται από τον  υπεύθυνο επεξεργασίας ή 
για  λογαριασμό  του  υπευθύνου  επεξεργασίας.  Ειδικότερα,  ο  υπεύθυνος  επεξεργασίας  θα 
πρέπει να υποχρεούται να υλοποιεί κατάλληλα και αποτελεσματικά μέτρα και να είναι σε 
θέση να αποδεικνύει τη συμμόρφωση των δραστηριοτήτων επεξεργασίας με τον παρόντα 
κανονισμό, συμπεριλαμβανομένης της αποτελεσματικότητας των μέτρων. Τα εν λόγω μέτρα 
θα πρέπει να λαμβάνουν υπόψη τη φύση, το πλαίσιο, το πεδίο εφαρμογής και τους σκοπούς της 
επεξεργασίας και τον κίνδυνο για τα δικαιώματα και τις ελευθερίες των φυσικών προσώπων. 
 
3.2.  Περαιτέρω,  δυνάμει  της  αιτιολογικής  σκέψης  83  του  Προοιμίου  του  Κανονισμού,  «Για  τη 
διατήρηση  της  ασφάλειας  και  την  αποφυγή  της  επεξεργασίας  κατά  παράβαση  του  παρόντος 
κανονισμού,  ο  υπεύθυνος  επεξεργασίας  ή  ο  εκτελών  την  επεξεργασία  θα  πρέπει  να 
αξιολογεί  τους  κινδύνους  που  ενέχει  η  επεξεργασία  και  να  εφαρμόζει  μέτρα  για  τον 
μετριασμό των εν λόγω κινδύνων, όπως για παράδειγμα μέσω κρυπτογράφησης. Τα εν λόγω 
μέτρα  θα  πρέπει  να  διασφαλίζουν  κατάλληλο  επίπεδο  ασφάλειας,  πράγμα  που 
περιλαμβάνει  και  την  εμπιστευτικότητα,  λαμβάνοντας  υπόψη  τις  τελευταίες  εξελίξεις  και  το 
κόστος  της  εφαρμογής  σε  σχέση  με  τους  κινδύνους  και  τη  φύση  των  δεδομένων  προσωπικού 
χαρακτήρα που πρέπει να προστατευθούν. Κατά την εκτίμηση του κινδύνου για την ασφάλεια 
των δεδομένων θα πρέπει να δίνεται προσοχή στους κινδύνους που προκύπτουν από την 
επεξεργασία  δεδομένων  προσωπικού  χαρακτήρα,  όπως  η  τυχαία  ή παράνομη  καταστροφή, 
απώλεια,  μεταβολή,  άνευ  αδείας  κοινολόγηση  ή  προσπέλαση  δεδομένων  προσωπικού 
χαρακτήρα που διαβιβάστηκαν, αποθηκεύτηκαν ή υποβλήθηκαν κατ' άλλο τρόπο σε επεξεργασία 
η οποία θα μπορούσε να οδηγήσει σε σωματική, υλική ή μη υλική βλάβη.» 
 
3.3.  Βάσει του Άρθρου 4 του Κανονισμού,  
«1)  «δεδομένα  προσωπικού  χαρακτήρα»:  κάθε  πληροφορία  που  αφορά  ταυτοποιημένο  ή 
ταυτοποιήσιμο  φυσικό  πρόσωπο  («υποκείμενο  των  δεδομένων»)·  το  ταυτοποιήσιμο  φυσικό 
πρόσωπο  είναι  εκείνο  του  οποίου  η  ταυτότητα  μπορεί  να  εξακριβωθεί,  άμεσα  ή  έμμεσα,  ιδίως 
μέσω  αναφοράς  σε  αναγνωριστικό  στοιχείο  ταυτότητας,  όπως  όνομα,  σε  αριθμό  ταυτότητας,  σε 
δεδομένα  θέσης,  σε  επιγραμμικό  αναγνωριστικό  ταυτότητας  ή  σε  έναν  ή  περισσότερους 
παράγοντες  που  προσιδιάζουν  στη  σωματική,  φυσιολογική,  γενετική,  ψυχολογική,  οικονομική, 
πολιτιστική ή κοινωνική ταυτότητα του εν λόγω φυσικού προσώπου, 
2)  «επεξεργασία»:  κάθε  πράξη  ή  σειρά  πράξεων  που  πραγματοποιείται  με  ή  χωρίς  τη  χρήση 
αυτοματοποιημένων  μέσων,  σε  δεδομένα  προσωπικού  χαρακτήρα  ή  σε  σύνολα  δεδομένων 
προσωπικού  χαρακτήρα,  όπως  η  συλλογή,  η  καταχώριση,  η  οργάνωση,  η  διάρθρωση,  η 
αποθήκευση, η προσαρμογή ή η μεταβολή, η ανάκτηση, η αναζήτηση πληροφοριών, η χρήση, η 

 

3 

κοινολόγηση με διαβίβαση, η διάδοση ή κάθε άλλη μορφή διάθεσης, η συσχέτιση ή ο συνδυασμός, 
ο περιορισμός, η διαγραφή ή η καταστροφή, 
7)  «υπεύθυνος  επεξεργασίας»:  το  φυσικό  ή  νομικό  πρόσωπο,  η  δημόσια  αρχή,  η  υπηρεσία  ή 
άλλος  φορέας  που,  μόνα  ή  από  κοινού  με  άλλα,  καθορίζουν  τους  σκοπούς  και  τον  τρόπο  της 
επεξεργασίας δεδομένων προσωπικού χαρακτήρα· όταν οι σκοποί και ο τρόπος της επεξεργασίας 
αυτής  καθορίζονται  από  το  δίκαιο  της  Ένωσης  ή  το  δίκαιο  κράτους  μέλους,  ο  υπεύθυνος 
επεξεργασίας ή τα ειδικά κριτήρια για τον διορισμό του μπορούν να προβλέπονται από το δίκαιο 
της Ένωσης ή το δίκαιο κράτους μέλους» 
 
 
Στην  παράγραφο  19  των  Κατευθυντήριων  γραμμών  07/2020  σχετικά  με  τις  έννοιες  του 
3.4. 
υπευθύνου  επεξεργασίας  και  του  εκτελούντος  την  επεξεργασία  στον  ΓΚΠΔ,  σημειώνεται  ότι: 
«Καταρχήν,  κάθε  επεξεργασία  δεδομένων  προσωπικού  χαρακτήρα  που  εκτελείται  από 
υπαλλήλους  στο  πεδίο  των  δραστηριοτήτων  ενός  οργανισμού  μπορεί  να  θεωρηθεί  ότι 
εκτελείται  υπό  τον  έλεγχο  του  εν  λόγω  οργανισμού.  Σε  εξαιρετικές  περιστάσεις,  ωστόσο, 
ενδέχεται  κάποιος  υπάλληλος  να  αποφασίσει  τη  χρήση  δεδομένων  προσωπικού  χαρακτήρα  για 
ίδιους  σκοπούς  και,  ως  εκ  τούτου,  να  υπερβεί  παρανόμως  τις  εκχωρηθείσες  στο  πρόσωπό  του 
αρμοδιότητες. (π.χ. για να ιδρύσει δική του εταιρεία ή για παρόμοιο σκοπό). Κατά συνέπεια, ως 
υπεύθυνος  επεξεργασίας  ο  οργανισμός  έχει  καθήκον  να  εξασφαλίσει  ότι  εφαρμόζονται 
κατάλληλα  τεχνικά  και  οργανωτικά  μέτρα,  συμπεριλαμβανομένης  της  κατάρτισης  και  της 
ενημέρωσης  των  υπαλλήλων,  τα  οποία  θα  διασφαλίζουν  τη  συμμόρφωση  προς  τον 
ΓΚΠΔ.»  
 
3.5. 
Το  άρθρο  5  του  Κανονισμού  περιλαμβάνει  τις  αρχές  που  διέπουν  την  επεξεργασία 
δεδομένων  προσωπικού  χαρακτήρα.  Η  αρχή  της  ακεραιότητας  και  εμπιστευτικότητας,  ως 
αναφέρεται  στην  παράγραφο  1(στ)  του  άρθρου  αυτού,  ορίζει  ότι  τα  δεδομένα  προσωπικού 
χαρακτήρα «υποβάλλονται σε επεξεργασία κατά τρόπο που εγγυάται την ενδεδειγμένη ασφάλεια 
των  δεδομένων  προσωπικού  χαρακτήρα,  μεταξύ  άλλων  την  προστασία  τους  από  μη 
εξουσιοδοτημένη  ή  παράνομη  επεξεργασία  και  τυχαία  απώλεια,  καταστροφή  ή  φθορά,  με  τη 
χρησιμοποίηση κατάλληλων τεχνικών ή οργανωτικών μέτρων». 
 
Στο  Άρθρο  24  του  Κανονισμού,  προνοούνται  τα  ακόλουθα:  «Λαμβάνοντας  υπόψη  τη 
3.6. 
φύση,  το  πεδίο  εφαρμογής,  το  πλαίσιο  και  τους  σκοπούς  της  επεξεργασίας,  καθώς  και  τους 
κινδύνους  διαφορετικής  πιθανότητας  επέλευσης  και  σοβαρότητας  για  τα  δικαιώματα  και  τις 
ελευθερίες  των  φυσικών  προσώπων,  ο  υπεύθυνος  επεξεργασίας  εφαρμόζει  κατάλληλα 
τεχνικά  και  οργανωτικά  μέτρα προκειμένου  να  διασφαλίζει  και  να  μπορεί  να  αποδεικνύει 
ότι  η  επεξεργασία  διενεργείται  σύμφωνα  με  τον  παρόντα  κανονισμό.  Τα  εν  λόγω  μέτρα 
επανεξετάζονται και επικαιροποιούνται όταν κρίνεται απαραίτητο.» 
 
3.7.  Επιπρόσθετα,  για  την  ασφάλεια  της  επεξεργασίας,  το  Άρθρο  32  του  Κανονισμού, 
προβλέπει  ότι:    «1.  Λαμβάνοντας  υπόψη  τις  τελευταίες  εξελίξεις,  το  κόστος  εφαρμογής  και  τη 
φύση,  το  πεδίο  εφαρμογής,  το  πλαίσιο  και  τους  σκοπούς  της  επεξεργασίας,  καθώς  και  τους 
κινδύνους  διαφορετικής  πιθανότητας  επέλευσης  και  σοβαρότητας  για  τα  δικαιώματα  και  τις 
ελευθερίες  των  φυσικών  προσώπων,  ο  υπεύθυνος  επεξεργασίας  και  ο  εκτελών  την 
επεξεργασία  εφαρμόζουν  κατάλληλα  τεχνικά  και  οργανωτικά  μέτρα  προκειμένου  να 
διασφαλίζεται  το  κατάλληλο  επίπεδο  ασφάλειας  έναντι  των  κινδύνων,  περιλαμβανομένων, 
μεταξύ άλλων, κατά περίπτωση: α) της ψευδωνυμοποίησης και της κρυπτογράφησης δεδομένων 

 

4 

προσωπικού χαρακτήρα, β) της δυνατότητας διασφάλισης του απορρήτου, της ακεραιότητας, της 
διαθεσιμότητας και της αξιοπιστίας των συστημάτων και των υπηρεσιών επεξεργασίας σε συνεχή 
βάση,  γ)  της  δυνατότητας  αποκατάστασης  της  διαθεσιμότητας  και  της  πρόσβασης  σε  δεδομένα 
προσωπικού  χαρακτήρα  σε  εύθετο  χρόνο  σε  περίπτωση  φυσικού  ή  τεχνικού  συμβάντος,  δ) 
διαδικασίας  για  την  τακτική  δοκιμή,  εκτίμηση  και  αξιολόγηση  της  αποτελεσματικότητας  των 
τεχνικών και των οργανωτικών μέτρων για τη διασφάλιση της ασφάλειας της επεξεργασίας. 
2. Κατά την εκτίμηση του ενδεδειγμένου επιπέδου ασφάλειας λαμβάνονται ιδίως υπόψη οι κίνδυνοι 
που  απορρέουν  από  την  επεξεργασία,  ιδίως  από  τυχαία  ή  παράνομη  καταστροφή,  απώλεια, 
αλλοίωση,  άνευ  αδείας  κοινολόγηση  ή  προσπέλαση  δεδομένων  προσωπικού  χαρακτήρα  που 
διαβιβάστηκαν, αποθηκεύτηκαν ή υποβλήθηκαν κατ' άλλο τρόπο σε επεξεργασία.  
3.  Η  τήρηση  εγκεκριμένου  κώδικα  δεοντολογίας όπως  αναφέρεται  στο  άρθρο  40  ή  εγκεκριμένου 
μηχανισμού πιστοποίησης όπως αναφέρεται στο άρθρο 42 δύναται να χρησιμοποιηθεί ως στοιχείο 
για την απόδειξη της συμμόρφωσης με τις απαιτήσεις της παραγράφου 1 του παρόντος άρθρου. 
4.  Ο  υπεύθυνος  επεξεργασίας  και  ο  εκτελών  την  επεξεργασία  λαμβάνουν  μέτρα  ώστε  να 
διασφαλίζεται  ότι  κάθε  φυσικό  πρόσωπο  που  ενεργεί  υπό  την  εποπτεία  του  υπευθύνου 
επεξεργασίας  ή  του  εκτελούντος  την  επεξεργασία  το  οποίο  έχει  πρόσβαση  σε  δεδομένα 
προσωπικού χαρακτήρα τα επεξεργάζεται μόνο κατ' εντολή του υπευθύνου επεξεργασίας, 
εκτός εάν υποχρεούται προς τούτο από το δίκαιο της Ένωσης ή του κράτους μέλους.» 
 
3.8.  Όσον  αφορά  στα  πρόσωπα  που  ενεργούν  υπό  την  εποπτεία  του  υπεύθυνου 
επεξεργασίας  ή  του  εκτελούντος  την  επεξεργασίας,  σχετική  είναι  η  παράγραφος  88  των 
Κατευθυντήριων  γραμμών  07/2020  που  ακολουθεί:  «Ενώ  οι  όροι  «δεδομένα  προσωπικού 
χαρακτήρα»,  «υποκείμενο  των  δεδομένων»,  «υπεύθυνος  επεξεργασίας»  και  «εκτελών  την 
επεξεργασία»  ορίζονται  στον  κανονισμό,  η  έννοια  «πρόσωπα  τα  οποία,  υπό  την  άμεση 
εποπτεία  του  υπευθύνου  επεξεργασίας  ή  του  εκτελούντος  την  επεξεργασία,  είναι 
εξουσιοδοτημένα  να  επεξεργάζονται  τα  δεδομένα  προσωπικού  χαρακτήρα»  δεν  ορίζεται. 
Ωστόσο,  γίνεται εν  γένει  αντιληπτή  ως  αναφερόμενη  σε πρόσωπα τα  οποία  ανήκουν  στη 
νομική  οντότητα  του  υπευθύνου  επεξεργασίας  ή  του  εκτελούντος  την  επεξεργασία 
(υπάλληλοι  ή  ρόλοι  συγκρίσιμοι  σε  μεγάλο  βαθμό  με  την  υπαλληλική  ιδιότητα,  π.χ.  προσωρινό 
προσωπικό που παρέχεται μέσω γραφείου ευρέσεως θέσεων προσωρινής απασχόλησης), όμως 
μόνο  στον  βαθμό  που  τους  παρέχεται  εξουσιοδοτημένη  πρόσβαση  σε  δεδομένα  προσωπικού 
χαρακτήρα.  Υπάλληλος κ.λπ. που αποκτά πρόσβαση σε δεδομένα έναντι των οποίων δεν 
διαθέτει  εξουσιοδοτημένη  πρόσβαση  και  για  σκοπούς  άλλους  από  αυτούς  του  εργοδότη 
δεν εμπίπτει σε αυτήν την κατηγορία. Αντίθετα, ο εν λόγω υπάλληλος θα πρέπει να θεωρηθεί 
τρίτος έναντι της επεξεργασίας που διενεργείται από τον εργοδότη. Στο μέτρο που ο υπάλληλος 
επεξεργάζεται  δεδομένα  προσωπικού  χαρακτήρα  για  ίδιο  σκοπό  ή  ίδιους  σκοπούς, 
διαφορετικούς από αυτούς του εργοδότη του, θα θεωρείται υπεύθυνος επεξεργασίας και θα 
βαρύνεται  με  όλες  τις  έννομες  συνέπειες  και  τις  ευθύνες  που  συνδέονται  με  την  επεξεργασία 
δεδομένων προσωπικού χαρακτήρα. 
 
3.9.  Δυνάμει  του  Άρθρου  58(2),  η  Επίτροπος  Προστασίας  Δεδομένων  Προσωπικού 
Χαρακτήρα διαθέτει όλες τις ακόλουθες διορθωτικές εξουσίες: 
α)  να  απευθύνει  προειδοποιήσεις  στον  υπεύθυνο  επεξεργασίας  ή  στον  εκτελούντα  την 
επεξεργασία ότι σκοπούμενες πράξεις επεξεργασίας είναι πιθανόν να παραβαίνουν διατάξεις του 
παρόντος κανονισμού,  
β) να απευθύνει επιπλήξεις στον υπεύθυνο επεξεργασίας ή στον εκτελούντα την επεξεργασία όταν 
πράξεις επεξεργασίας έχουν παραβεί διατάξεις του παρόντος κανονισμού,  

 

5 

γ)  να  δίνει  εντολή  στον  υπεύθυνο  επεξεργασίας  ή  στον  εκτελούντα  την  επεξεργασία  να 
συμμορφώνεται  προς  τα  αιτήματα  του  υποκειμένου  των  δεδομένων  για  την  άσκηση  των 
δικαιωμάτων του σύμφωνα με τον παρόντα κανονισμό,  
δ) να δίνει εντολή στον υπεύθυνο επεξεργασίας ή στον εκτελούντα την επεξεργασία να καθιστούν 
τις πράξεις επεξεργασίας σύμφωνες με τις διατάξεις του παρόντος κανονισμού, εάν χρειάζεται, με 
συγκεκριμένο τρόπο και εντός ορισμένης προθεσμίας, 
ε)  να  δίνει  εντολή  στον  υπεύθυνο  επεξεργασίας  να  ανακοινώνει  την  παραβίαση  δεδομένων 
προσωπικού χαρακτήρα στο υποκείμενο των δεδομένων,  
στ)  να  επιβάλλει  προσωρινό  ή  οριστικό  περιορισμό,  περιλαμβανομένης  της  απαγόρευσης  της 
επεξεργασίας,  
ζ) να δίνει εντολή διόρθωσης ή διαγραφής δεδομένων προσωπικού χαρακτήρα ή περιορισμού της 
επεξεργασίας δυνάμει των άρθρων 16, 17 και 18 και εντολή κοινοποίησης των ενεργειών αυτών 
σε αποδέκτες στους οποίους τα δεδομένα προσωπικού χαρακτήρα γνωστοποιήθηκαν δυνάμει του 
άρθρου 17 παράγραφος 2 και του άρθρου 19,  
η)  να  αποσύρει  την  πιστοποίηση  ή  να  διατάξει  τον  οργανισμό  πιστοποίησης  να  αποσύρει  ένα 
πιστοποιητικό εκδοθέν σύμφωνα με τα άρθρα 42 και 43 ή να διατάξει τον οργανισμό πιστοποίησης 
να  μην  εκδώσει  πιστοποίηση,  εφόσον  οι  απαιτήσεις  πιστοποίησης  δεν  πληρούνται  ή  δεν 
πληρούνται πλέον,  
θ)  να  επιβάλλει  διοικητικό  πρόστιμο  δυνάμει  του  άρθρου  83,  επιπλέον  ή  αντί  των  μέτρων  που 
αναφέρονται  στην  παρούσα  παράγραφο,  ανάλογα  με  τις  περιστάσεις  κάθε  μεμονωμένης 
περίπτωσης,  
ι)  να  δίνει  εντολή  για  αναστολή  της  κυκλοφορίας  δεδομένων  σε  αποδέκτη  σε  τρίτη  χώρα  ή  σε 
διεθνή οργανισμό.» 
 
3.10.  Βάσει του Άρθρου 51Α του Περί Ακίνητης Ιδιοκτησίας (Διακατοχή, Εγγραφή και Εκτίμηση) 
Νόμου  (ΚΕΦ.224),  «(1)  Ο  Διευθυντής  (του  Τμήματος  Κτηματολογίου  και  Χωρομετρίας) 
παρέχει  σε  οποιοδήποτε  ενδιαφερόμενο  πρόσωπο,  με  την  καταβολή  του  νενομισμένου 
τέλους, οποιαδήποτε πληροφορία σε σχέση με οποιαδήποτε καταχώρηση σε κάθε μητρώο 
ή άλλο βιβλίο που τηρείται σε κάθε Επαρχιακό Κτηματολογικό Γραφείο. 
(2)  Για  τους  σκοπούς  του  εδαφίου  (1),  "ενδιαφερόμενο  πρόσωπο"  σημαίνει  τον  κύριο,  τους 
καθολικούς  και  ειδικούς  διαδόχους  του,  τον  κύριο  οποιωνδήποτε  δέντρων,  οικοδομημάτων  ή 
άλλων  αντικειμένων  επί της  γης  η  οποία  ανήκει  σε  άλλο  πρόσωπο και  αντίστροφα,  το  δικαιούχο 
οποιουδήποτε  δικαιώματος  ή  συμφέροντος  επί  της  ακίνητης  ιδιοκτησίας,  το  πρόσωπο  που 
ικανοποιεί  το  Διευθυντή  ότι  είναι  προτιθέμενος  αγοραστής  ή  ενυπόθηκος  δανειστής,  τον 
ενάγοντα  σε  οποιαδήποτε  αγωγή  κατά  του  κυρίου  της  ιδιοκτησίας  αυτής,  τον  εξ  επαγγέλματος 
εκτιμητή  ο  οποίος  θα  ήθελε  ορισμένες  πληροφορίες  για  τους  σκοπούς  της  εκτίμησης  ορισμένης 
ακίνητης  ιδιοκτησίας  για  υπόθεση  που  σχετίζεται  με  αναγκαστική  απαλλοτρίωση  όπως  και 
δικηγόρο  στον  οποίο  αποδειγμένα  έχει  ανατεθεί  από  οποιοδήποτε  από  τα  προαναφερθέντα 
πρόσωπα  να  ζητήσει  οποιαδήποτε  πληροφορία  σχετικά  με  οποιαδήποτε  καταχώρηση  σύμφωνα 
με  το  εδάφιο  (1)  και  περιλαμβάνει  κάθε  πρόσωπο  που  δεν  καθορίζεται  με  τον  τρόπο  αυτό  στο 
οποίο ο Διευθυντής ήθελε ειδικά διατάξει την παροχή οποιασδήποτε πληροφορίας. 
 
4.  Σκεπτικό  

 
4.1. 
Σύμφωνα με το Άρθρο 4 του Κανονισμού, η συλλογή, η διατήρηση και η κοινοποίηση των 
στοιχείων  του  Καταγγέλλοντος  σε  τρίτο  πρόσωπο,  συνιστούν  επεξεργασία  προσωπικών 
δεδομένων.  Ο  Καταγγέλλων,  ως  το  φυσικό  πρόσωπο  στο  οποίο  αφορούν  τα  στοιχεία  αυτά, 

 

6 

συνιστά  το  υποκείμενο  των  δεδομένων.  Η  Καθ’  ης  την  καταγγελία,  καθορίζοντας  τον  σκοπό  και 
τον τρόπο της επεξεργασίας των δεδομένων συνιστά τον υπεύθυνο επεξεργασίας.  
 
Σύμφωνα  με  την  πληροφόρηση  που  έλαβα  από  την  Καθ’  ης,  Λειτουργός  της,  εκ 
4.2. 
παραδρομής  και  παρά  τις  οδηγίες  που  είχε  για  διαγραφή  των  προσωπικών  δεδομένων  από 
έγγραφα που διατίθενται σε τρίτους, δεν προχώρησε στη διαγραφή των προσωπικών στοιχείων 
του Καταγγέλλοντος, με αποτέλεσμα το ονοματεπώνυμο και η διεύθυνση του Καταγγέλλοντος να 
περιέλθουν στην κατοχή τρίτου προσώπου. 
 
4.3.  Ο Λειτουργός της Καθ’ ης την καταγγελία, παρόλο που ενήργησε εκτός του πλαισίου των 
οδηγιών  και  εντολών  της  τελευταίας,  δεν  μπορεί  να  θεωρηθεί  ως  ξεχωριστός  υπεύθυνος 
επεξεργασίας,  λόγω  του  ότι,  σύμφωνα  με  την  παραδοχή  της  Καθ’  ης,  η  ενέργεια  αυτή  αποτελεί 
μεμονωμένο  περιστατικό  το  οποίο  επισυνέβη  εκ  παραδρομής,  λόγω  μη  ορθής  εφαρμογής  των 
σχετικών  οδηγιών.  Ο  Λειτουργός,  σε  καμία  περίπτωση  δεν  υπερέβη  των  αρμοδιοτήτων  του 
θέτοντας άλλους σκοπούς και μέσα επεξεργασίας, διαφορετικούς από αυτούς του εργοδότη του.  
 
4.4. 
Σύμφωνα  με  το  Άρθρο  5(1)(στ)  η  Καθ’  ης  την  καταγγελία,  ως  υπεύθυνος  επεξεργασίας, 
οφείλει  με  τη  χρήση  κατάλληλων  τεχνικών  και  οργανωτικών  μέτρων  να  διασφαλίζει  ότι  η 
επεξεργασία  που  διενεργεί  εγγυάται  την  ενδεδειγμένη  ασφάλεια  των  προσωπικών  δεδομένων 
από  μη  εξουσιοδοτημένη  ή  παράνομη  επεξεργασία.  Βάσει  της  αιτιολογικής  σκέψης  74  και  του 
Άρθρου 24 του Κανονισμού, κάθε υπεύθυνος επεξεργασίας, οφείλει να εφαρμόζει τα κατάλληλα 
μέτρα  προκειμένου  να  διασφαλίζει  και  να  αποδεικνύει  τη  συμμόρφωση  με  τον  Κανονισμό, 
συμπεριλαμβανομένης της αποτελεσματικότητας των μέτρων. Περαιτέρω, βάσει της αιτιολογικής 
σκέψης  83  και  του  Άρθρου  32,  κάθε  υπεύθυνος  επεξεργασίας,  μέσω  της  εφαρμογής  των 
κατάλληλων  μέτρων  οφείλει  να  διασφαλίζει  κατάλληλο  επίπεδο  ασφαλείας  έναντι  των  κινδύνων 
που συνεπάγεται κάθε μορφής επεξεργασία όπως και να διασφαλίζει ότι κάθε φυσικό πρόσωπο 
που  ενεργεί  υπό  την  εποπτεία  του,  επεξεργάζεται  δεδομένα  προσωπικού  χαρακτήρα,  μόνο 
σύμφωνα με τις εντολές του. 

 

4.5.  Ως  έχω  πληροφορηθεί  από  την  Καθ’  ης,  φαίνεται  ότι  έχει  λάβει  μέτρα  ασφαλείας, 
θεσπίζοντας, μεταξύ άλλων, πολιτικές και συγκεκριμένες διαδικασίες τις οποίες το προσωπικό της 
οφείλει  να  ακολουθεί,  προκειμένου  να  διασφαλίζεται  η  προστασία  των  προσωπικών  δεδομένων 
των υποκειμένων. Περαιτέρω, έχει προσφέρει εκπαίδευση σε όλο το προσωπικό της όσον αφορά 
θέματα  ασφάλειας  πληροφοριών  και  προστασίας  δεδομένων.  Παρ’  όλα  αυτά  και  έστω  και  αν  η 
υπό εξέταση καταγγελία αφορά σε ένα μεμονωμένο περιστατικό, εκ των πραγμάτων, φαίνεται ότι 
η  Καθ’  ης  την  καταγγελία  δεν  είχε  διασφαλίσει  επαρκώς  την  αποτελεσματικότητα  των  εν  λόγω 
μέτρων και κατ’ επέκταση το κατάλληλο επίπεδο ασφαλείας έναντι των κινδύνων που απορρέουν 
από  την  επεξεργασία,  παραβιάζοντας  με  αυτόν  τον  τρόπο  τις  πρόνοιες  των  Άρθρων  24  και  32 
του  Κανονισμού.  Η  εκ  παραδρομής  αποκάλυψη  του  ονόματος  και  της  διεύθυνσης  του 
Καταγγέλλοντος  συνιστά  επίσης  παραβίαση  του  Άρθρου  5(1)(στ),  με  την  έννοια  ότι,  εκ  του 
αποτελέσματος,  οι  πράξεις  και  /ή  παραλείψεις  προσώπου  υπό  την  άμεση  εποπτεία  του 
υπεύθυνου  επεξεργασίας,  ήτοι  εργοδοτούμενου  του,  κατέστησαν  προσιτά  τα  προσωπικά 
δεδομένα του Καταγγέλλοντος σε τρίτο πρόσωπο.  

 

4.6.  Εκτιμώ την ενέργεια στην οποία προχώρησε η Καθ’ ης την καταγγελία, όπως ενημερώσει 
το  προσωπικό  για  το  υπό  εξέταση  περιστατικό  και  επιστήσει  την  προσοχή  του  όπως  είναι 
ιδιαίτερα  προσεκτικο  σε  παρόμοιες  περιπτώσεις  διάθεσης  εγγράφων  σε  τρίτους.  Για  την 
αναβάθμιση  του  επιπέδου  ασφαλείας  έναντι  των  κινδύνων  που  συνεπάγεται  η  συγκεκριμένη 

 

7 

επεξεργασία  κρίνω  ότι,  θα  πρέπει  να  εξεταστεί  από  την  Καθ’  ης  η  λήψη  πρόσθετων  μέτρων  τα 
όποια θα προλαμβάνουν λάθη παρόμοιας φύσης (π.χ. εισαγωγή της αρχής του διπλού ελέγχου 
(four eyes principle)).  
 
4.7. 
Για  σκοπούς  ολοκληρωμένης  αξιολόγησης  του  υπό  διερεύνηση  περιστατικού  λαμβάνω 
υπόψη  μου  ότι,  η  εκ  παραδρομής  αποκάλυψη  των  στοιχείων,  είχε  ως  αποτέλεσμα  την 
παρέμβαση στην ιδιωτική και οικογενειακή ζωή του Καταγγέλλοντος, αφού το τρίτο πρόσωπο στο 
οποίο δόθηκε η πρόσβαση προχώρησε σε επίσκεψη στην οικία διαμονής του Καταγγέλλοντος. 

 

4.8.  Παρά  τα  παραπάνω,  σημειώνεται  ότι  σύμφωνα  με  το  Άρθρο  51Α(1)  του  περί  Ακίνητης 
Ιδιοκτησίας (Διακατοχή, Εγγραφή και Εκτίμηση) Νόμου (ΚΕΦ. 224), ο Διευθυντής του Τμήματος 
Κτηματολογίου  και  Χωρομετρίας  παρέχει  σε  οποιοδήποτε  ενδιαφερόμενο  πρόσωπο,  με  την 
καταβολή  του  νενομισμένου  τέλους,  οποιαδήποτε  πληροφορία  σε  σχέση  με  οποιανδήποτε 
καταχώρηση  σε  κάθε  μητρώο  ή  άλλο  βιβλίο  που  τηρείται  σε  κάθε  Επαρχιακό  Κτηματολογικό 
Γραφείο. Σύμφωνα με την παράγραφο (2) του ίδιου Άρθρου, ο όρος «ενδιαφερόμενο πρόσωπο» 
περιλαμβάνει,  μεταξύ  άλλων,  το  πρόσωπο  που  ικανοποιεί  τον  Διευθυντή  ότι  είναι  προτιθέμενος 
αγοραστής.  Αυτό  σημαίνει  ότι  το  πρόσωπο  που  έλαβε  εκ  παραδρομής  τα  στοιχεία  του 
Καταγγέλλοντος  λόγω  παράβλεψης  από  μέρους  του  Λειτουργού  της  Καθ’  ης,  θα  μπορούσε  να 
αιτηθεί πρόσβασης στα εν λόγω στοιχεία μέσω της διαδικασίας που ορίζει το Κτηματολόγιο κι ως 
εκ τούτου το αίτημά του να αξιολογηθεί από τον  Διευθυντή του Κτηματολογίου και ενδεχομένως 
να ικανοποιηθεί. Η δυνατότητα όμως αυτή, δεν δικαιολογεί την παροχή πρόσβασης στα εν λόγω 
δεδομένα  από  την  Καθ’  ης,  ούτε  και  την  αδυναμία  της  για  πρόληψη  και  αποτροπή  της  λάθος 
ενέργειας του Λειτουργού της.  
 
5.  Κατάληξη 

 

5.1.  Λαμβανομένων υπόψιν όλων των ανωτέρω στοιχείων, ως αυτά έχουν τεθεί, και με βάση 
τις εξουσίες που μου παρέχονται δυνάμει του άρθρου 57(1)(στ) του Κανονισμού, διαπιστώνω ότι 
υπάρχει παραβίαση από την Καθ’ ης, των άρθρων 5(1)(στ),  24(1) και 32 του Κανονισμού. 
 
5.2.  Με γνώμονα τα πιο πάνω, καθώς και τα στοιχεία που έχω ενώπιόν μου, λαμβάνω υπόψιν 
μου τους πιο κάτω ελαφρυντικούς (1)-(8) και επιβαρυντικούς (9)-(10) παράγοντες:  
 
1) 
τη  θέσπιση  πλαισίου  διαχείρισης  και  προστασίας  των  προσωπικών  δεδομένων  από  την 
Καθ’ ης την καταγγελία  και τη λήψη διορθωτικών μέτρων ασφαλείας, προς συμμόρφωση με τον 
Κανονισμό,  
2) 
ένα υποκείμενο των δεδομένων, του οποίου τα δεδομένα κοινοποιήθηκαν σε ένα μόνο άτομο, 
3) 
καταγγελία, 
4) 
όμοιο με αυτό της υπό εξέταση καταγγελίας,  
5) 
περιστατικού προς το προσωπικό, 
6) 
7) 

την πρόθεση της Καθ’ ης την καταγγελία για  απολογία προς τον Καταγγέλλοντα, 
την πλήρη συνεργασία της Καθ’ ης με το Γραφείο μου, 

το γεγονός ότι η καταγγελία αφορά σε ένα μεμονωμένο περιστατικό που επηρέασε μόνο 

τη  μη  ύπαρξη  πρόθεσης  ή/και  δόλου  εκ  μέρους  του  Λειτουργού  της  Καθ’  ης  την 

την  έκδοση  γραπτής  οδηγίας  από  την  Καθ’  ης  στην  οποία  γίνεται  αναφορά  του 

τη  μη  ύπαρξη  άλλου  παραπόνου  εναντίον  της  Καθ’  ης  την  καταγγελία,  για  περιστατικό 

 

8 

την  δυνατότητα  πρόσβασης  στα  στοιχεία  του  Καταγγέλλοντα  από  τον  ενδιαφερόμενο 
8) 
αγοραστή μέσω της διαδικασίας που καθορίζει ο Περί Ακίνητης Ιδιοκτησίας (Διακατοχή, Εγγραφή 
και Εκτίμηση) Νόμος, 
9) 
παραπόνου, 
10) 
των προσωπικών του δεδομένων από την Καθ’ ης σε τρίτο πρόσωπο. 

το  γεγονός  ότι  το  Γραφείο  μου  πληροφορήθηκε  το  περιστατικό  μέσω  της  υποβολής 

την διατάραξη της ιδιωτικής ζωής του Καταγγέλλοντος, ως αποτέλεσμα της κοινοποίησης 

 
Αφού συνεκτίμησα:  

το ισχύον νομοθετικό πλαίσιο,  
όλες  τις  περιστάσεις  και  τους  παράγοντες  που  ο  καταγγέλλων  και  η  Καθ’  ης  έθεσαν 

5.3. 
(α)  
(β)  
ενώπιόν μου, 
(γ)      τους πιο πάνω μετριαστικούς και επιβαρυντικούς παράγοντες,  
 
Κρίνω ότι, υπό τις περιστάσεις δεν δικαιολογείται η επιβολή διοικητικού προστίμου. Παρά ταύτα, 
ασκώντας  τις  εξουσίες  που  μου  παρέχει  το  Άρθρο  58(2)(β)  του  Κανονισμού,  αποφάσισα  να 
απευθύνω στην Καθ’ ης την καταγγελία Επίπληξη για την παραβίαση του άρθρων 5(1)(στ), 
24(1) και 32 του Κανονισμού (ΕΕ) 2016/679. 
 
5.4. 
υπόψιν ως επιβαρυντικός παράγοντας 

Σε  περίπτωση  επανάληψης  παρόμοιου  παραπόνου,  η  παρούσα  υπόθεση  θα  ληφθεί 

 
 
 
 
 

Ειρήνη Λοϊζίδου Νικολαΐδου   
Επίτροπος Προστασίας Δεδομένων 
Προσωπικού Χαρακτήρα 
 

 

 

 

        Λευκωσία, 11 Σεπτεμβρίου 2023 

 

9 

