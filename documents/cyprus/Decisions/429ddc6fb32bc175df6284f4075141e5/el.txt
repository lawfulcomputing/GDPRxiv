 

 

                     
           ΚΥΠΡΙΑΚΗ ΔΗΜΟΚΡΑΤΙΑ 

         

 

 

 
 
Αρ. Φακ.: 11.17.001.008.228 
 
 

 

 

ΓΡΑΦΕΙΟ ΕΠΙΤΡΟΠΟΥ ΠΡΟΣΤΑΣΙΑΣ 

ΔΕΔΟΜΕΝΩΝ ΠΡΟΣΩΠΙΚΟΥ 

ΧΑΡΑΚΤΗΡΑ 

 

ΑΠΟΦΑΣΗ 

Καταγγελία για παραβίαση δεδομένων προσωπικού χαρακτήρα 

 
 
Με  βάση  τα  καθήκοντα  και  τις  εξουσίες  που  μου  απονέμει  το  άρθρο  57(1)(στ)  του 
Κανονισμού  (ΕΕ)  2016/679  για  την  προστασία  των  φυσικών  προσώπων  έναντι  της 
επεξεργασίας των δεδομένων προσωπικού χαρακτήρα και για την ελεύθερη κυκλοφορία 
των δεδομένων αυτών (εφεξής ο «Κανονισμός»), εξέτασα καταγγελία που υποβλήθηκε στο 
Γραφείο  μου,  δυνάμει  του  άρθρου  77(1)  του  Κανονισμού,  εναντίον  του  Κυπριακού 
Πρακτορείου  Ειδήσεων  (εφεξής  ο  «Καθ’  ου  την  καταγγελία»  ή  ο  «Καθ’  ου»),  ως  επίσης 
εναντίον  της  εταιρείας  Google  LLC.  Η  καταγγελία  υπεβλήθη  στην  Εποπτική  Αρχή 
Προστασίας  Δεδομένων  της  Αυστρίας,  στις  17  Αυγούστου  2020,  από  κάτοικο  Αυστρίας 
(εφεξής  ο  «καταγγέλλων»),  ο  οποίος  εκπροσωπείται,  δυνάμει  του  άρθρου  80(1)  του 
Κανονισμού, από τον μη  - κερδοσκοπικό οργανισμό noyb – European Centre for Digital 
Rights. 
 
Βάσει της διερεύνησης, διαπίστωσα παράβαση του Κανονισμού από τον Καθ’ ου και, ως 
εκ τούτου, εκδίδω την παρούσα Απόφαση. 
 
 
Α. 
 
 
 
2. 
Κανονισμού. Στην καταγγελία, αναφέρεται μεταξύ άλλων, ότι: 
2.1.  ο  καταγγέλλων,  στις  14  Αυγούστου  2020  και  ώρα  10:42  π.μ.,  επισκέφθηκε  τον 
ιστότοπο http://www.cna.org.cy (εφεξής ο «ιστότοπος»), ενώ ήταν συνδεδεμένος, με την 
ηλεκτρονική του διεύθυνση, σε λογαριασμό Google, 
 
2.2.  ο  Καθ’  ου  έχει  ενσωματώσει  τον  κώδικα  HTML  για  Google  Services 
(περιλαμβανομένου του Google Analytics), 
 
2.3. 
κατά  την  επίσκεψη  του  καταγγέλλοντος  στον  ιστότοπο,  ο  Καθ’  ου  επεξεργάστηκε 
προσωπικά του δεδομένα (τουλάχιστον τη διεύθυνση IP και δεδομένα των cookies), εκ των 
οποίων, τουλάχιστον κάποια, διαβιβάστηκαν στη Google. 
 
2.4.  η  χρήση  του  Google  Analytics  υπόκειται  στους  Όρους  Παροχής  Υπηρεσιών  του 
Google Analytics και στους Όρους Επεξεργασίας Δεδομένων του Google Ads, οι οποίοι 

Η καταγγελία αφορά σε φερόμενη παραβίαση των διατάξεων του Κεφαλαίου V του 

Θέσεις του καταγγέλλοντος 

Περιστατικά της Υπόθεσης 

 

Κυπράνορος 15, 1061 ΛΕΥΚΩΣΙΑ / Τ.Θ. 23378, 1682  Λευκωσία – Κύπρος, Τηλ:22818456, Φαξ:22304565 

E-mail: commissioner@dataprotection.gov.cy, Website: http://www.dataprotection.gov.cy 

έχουν  επικαιροποιηθεί,  με  ισχύ  από  τις  12  Αυγούστου  2020  (Νέοι  Όροι  Επεξεργασίας 
Δεδομένων του Google Ads), 
 
2.5.  σύμφωνα με τους Όρους Παροχής Υπηρεσιών του Google Analytics, η Google LLC 
(1600 Amphitheatre Parkway Mountain View, CA 94043, USA) αποτελεί τον συμβαλλόμενο 
εταίρο  του  υπεύθυνου  επεξεργασίας.  Σύμφωνα  με  το  σημείο  5.1.1(β)  των  Όρων 
Επεξεργασίας Δεδομένων του Google Ads και των Νέων Όρων Επεξεργασίας Δεδομένων 
του Google Ads, η Google LLC επεξεργάζεται προσωπικά δεδομένα για λογαριασμό του 
υπεύθυνου  επεξεργασίας  και  πληροί  τις  προϋποθέσεις  ως  εκτελών  την  επεξεργασία 
δεδομένων, σύμφωνα με το άρθρο 4(8) του Κανονισμού, 
 
2.6.  σύμφωνα με το σημείο 10 των Όρων Επεξεργασίας Δεδομένων του Google Ads, ο 
υπεύθυνος  επεξεργασίας  έχει  συμφωνήσει  ότι  η  Google  μπορεί  να  αποθηκεύει  και  να 
επεξεργάζεται  προσωπικά  δεδομένα  (στην  προκειμένη  περίπτωση  του  καταγγέλλοντος) 
«[…] in the USA or any other country in which Google or any of its Subprocessors maintain 
facilities.».  Η  εν  λόγω  διαβίβαση  προσωπικών  δεδομένων  του  καταγγέλλοντος  από  τον 
υπεύθυνο  επεξεργασίας  (εταιρεία  με  έδρα  τον  ΕΟΧ)  στη  Google  LLC  ή  στους 
υποεκτελούντες  της,  στις  ΗΠΑ  (ή  σε  οποιαδήποτε  άλλη  χώρα  εκτός  του  ΕΟΧ)  απαιτεί 
νομική βάση σύμφωνα με τα άρθρο 44 και τα επόμενα άρθρα του Κανονισμού, 
 
2.7. 
καθώς  το  ΔΕΕ  έχει  ακυρώσει  την  «Ασπίδα  προστασίας  της  ιδιωτικής  ζωής  ΕΕ  - 
ΗΠΑ» στην απόφαση C-311/18, ο υπεύθυνος επεξεργασίας δεν μπορεί πλέον να βασίσει 
τη διαβίβαση δεδομένων στη Google LLC στις Η.Π.Α., σε απόφαση επάρκειας, δυνάμει του 
άρθρου  45  του  Κανονισμού.  Ωστόσο,  ο  υπεύθυνος  επεξεργασίας  και  η  Google  LLC 
συνέχισαν να βασίζονται στην ακυρωμένη «Ασπίδα προστασίας της ιδιωτικής ζωής ΕΕ - 
ΗΠΑ»  για  σχεδόν  τέσσερις  εβδομάδες  μετά  την  απόφαση,  όπως  αποδεικνύεται  από  το 
σημείο 10.2. των Όρων Επεξεργασίας Δεδομένων του Google Ads, 
 
2.8.  ο υπεύθυνος επεξεργασίας δεν μπορεί, επίσης, να βασίσει τη διαβίβαση δεδομένων 
σε  τυποποιημένες  συμβατικές  ρήτρες,  σύμφωνα  με  το  άρθρο  46(2)(γ)  και  (δ)  του 
Κανονισμού,  εάν  η  τρίτη  χώρα  δεν  διασφαλίζει  επαρκή  προστασία  των  δεδομένων 
προσωπικού  χαρακτήρα  που  διαβιβάζονται  σύμφωνα  με  τις  ρήτρες  αυτές,  δυνάμει  του 
δικαίου  της  ΕΕ.  Το  ΔΕΕ  διαπίστωσε  ρητά  ότι  περαιτέρω  διαβίβαση  σε  εταιρείες  που 
εμπίπτουν  στο  50  U.S.  Code  §  1881a,  όχι  μόνο  παραβιάζει  τα  σχετικά  άρθρα  του 
Κεφαλαίου  V  του  Κανονισμού,  αλλά  και  τα  άρθρα  7  και  8  του  Χάρτη  των  Θεμελιωδών 
Δικαιωμάτων της ΕΕ, καθώς και την ουσία του άρθρου 47 του Χάρτη (C- 362/14 («Schrems 
I»),  παρ.  95.).  Συνεπώς,  οποιαδήποτε  περαιτέρω  διαβίβαση  παραβιάζει  το  θεμελιώδες 
δικαίωμα  στην  ιδιωτική  ζωή,  την  προστασία  των  δεδομένων  και  το  δικαίωμα  σε 
αποτελεσματική ένδικη προστασία και σε δίκαιη δίκη, 
 
2.9.  η  Google  LLC  πληροί  τις  προϋποθέσεις  ως  πάροχος  υπηρεσιών  ηλεκτρονικών 
επικοινωνιών κατά την έννοια του 50 U.S. Code § 1881(b)(4) και, ως εκ τούτου, υπόκειται 
σε επιτήρηση πληροφοριών των Η.Π.Α., δυνάμει του 50 U.S. Code § 1881a («FISA 702»). 
Όπως προκύπτει από τις «Διαφάνειες Snowden» και την Αναφορά Διαφάνειας της Google 
LLC (https://transparencyreport.google.com/userdata/us-national-security), η Google LLC 
ενεργά παρέχει προσωπικά δεδομένα στην κυβέρνηση των Η.Π.Α., δυνάμει του 50 U.S. 
Code § 1881a, 
 
2.10.  κατά  συνέπεια,  ο  υπεύθυνος  επεξεργασίας  δεν  είναι  σε  θέση  να  διασφαλίσει  την 
επαρκή προστασία των προσωπικών δεδομένων του καταγγέλλοντος που μεταφέρονται 
στη Google LLC. Ωστόσο, από τις 12 Αυγούστου 2020, ο υπεύθυνος επεξεργασίας και η 

 

2 

Google  LLC,  προσπάθησαν  να  βασιστούν  σε  τυποποιημένες  συμβατικές  ρήτρες  για  τη 
διαβίβαση  δεδομένων  στις  Η.Π.Α.,  όπως  αποδεικνύεται  από  το  σημείο  10.2.  των  Νέων 
Όρων Επεξεργασίας Δεδομένων του Google Ads, 
 
2.11.  η  πρακτική  αυτή  αγνοεί  παντελώς  τις  παραγράφους  134  και  135  της  ανωτέρω 
απόφασης του ΔΕΕ, η οποία θέτει στον υπεύθυνο επεξεργασίας τη νομική υποχρέωση να 
απέχει από τη διαβίβαση των δεδομένων του καταγγέλλοντος, ή άλλων, στη Google LLC 
στις  Η.Π.Α.  Ωστόσο,  για  περισσότερο  από  ένα  μήνα  μετά  την  απόφαση,  ο  υπεύθυνος 
επεξεργασίας δεν έχει ενεργήσει βάσει της απόφασης, 
 
2.12.  αντίστοιχα, η Google LLC συνεχίζει να δέχεται διαβιβάσεις δεδομένων από την ΕΕ 
/ ΕΟΧ, στη βάση των τυποποιημένων συμβατικών ρητρών, παρά τη σαφή κρίση του ΔΕΕ 
και κατά παράβαση των άρθρων 44 έως 49 του Κανονισμού. Η Google  LLC περαιτέρω 
αποκαλύπτει προσωπικά δεδομένα από την ΕΕ / ΕΟΧ στην κυβέρνηση των Η.Π.Α. κατά 
παράβαση του άρθρου 48 του Κανονισμού. Σε πολλές δημόσιες δηλώσεις, η Google έχει 
αναγνωρίσει ότι δεν άλλαξε αυτήν την πρακτική: 
«The  Privacy  Shield  frameworks  provided  a  mechanism  to  comply  with  data  protection 
requirements when transferring EEA, UK or Swiss personal data to the United States and 
onwards. While the Swiss-U.S. Privacy Shield currently remains valid, in light of the recent 
Court of Justice of the European Union ruling on data transfers, invalidating the EU-U.S. 
Privacy  Shield,  Google  will  be  moving  to  reliance  on  Standard  Contractual  Clauses  for 
relevant data transfers, which, as per the ruling, can continue to be a valid legal mechanism 
to  transfer  data  under  the  GDPR.  We  are  committed  to  having  a  lawful  basis  for  data 
transfers in compliance with applicable data protection laws.», 
 
2.13.  δυνάμει των άρθρων 58 και 83 του Κανονισμού, η αρμόδια Εποπτική Αρχή μπορεί 
να χρησιμοποιήσει διορθωτικές εξουσίες και εξουσίες επιβολής κύρωσης, τόσο κατά του 
υπεύθυνου επεξεργασίας όσο και του εκτελούντος την επεξεργασία, ήτοι της Google LLC, 
 
2.14.  σύμφωνα με την ανωτέρω απόφαση του ΔΕΕ, η αρμόδια Εποπτική Αρχή πρέπει να 
αναστείλει  ή  να  τερματίσει  τη  διαβίβαση  δεδομένων  προσωπικού  χαρακτήρα  στην  τρίτη 
χώρα, δυνάμει του άρθρου 58(2)(στ) και (ι) του Κανονισμού, 
 
2.15.  o καταγγέλλων ζητά όπως: 
2.15.1. διερευνηθεί πλήρως η καταγγελία, δυνάμει του άρθρου 58(1) του Κανονισμού, και 
διευκρινιστούν: 
(α) 
Η.Π.Α. ή σε οποιαδήποτε άλλη τρίτη χώρα ή διεθνή οργανισμό, 
σε ποιο μηχανισμό διαβίβασης ο Καθ’ ου βάσισε τη διαβίβαση δεδομένων, 
(β) 
(γ) 
κατά πόσο οι διατάξεις των Όρων Παροχής Υπηρεσιών του Google Analytics και 
των  (Νέων)  Όρων  Επεξεργασίας  Δεδομένων  του  Google  Ads,  κατά  την  υποβολή  της 
καταγγελίας  πληρούσαν  τις  απαιτήσεις  του  άρθρου  28  του  Κανονισμού,  σχετικά  με  τη 
διαβίβαση προσωπικών δεδομένων σε τρίτες χώρες, 
 
2.15.2.επιβληθεί  άμεσα  απαγόρευση  ή  αναστολή  οποιασδήποτε  διαβίβασης  δεδομένων 
από  τον  Καθ’  ου  προς  τη  Google  LLC  στις  Η.Π.Α.,  και  διαταχθεί  η  επιστροφή  των 
δεδομένων στην ΕΕ / ΕΟΧ ή σε άλλη χώρα που παρέχει επαρκή προστασία, δυνάμει του 
άρθρου 58(2)(δ),(στ) και (ι) του Κανονισμού, 
 

ποια προσωπικά δεδομένα διαβιβάστηκαν από τον Καθ’ ου στη Google LLC στις 

 

3 

Θέσεις του Καθ’ ου 

Ο Καθ’ ου, σε επιστολές του, ημερομηνίας 12  Ιανουαρίου 2021, 15 Φεβρουαρίου 

ο καταγγέλλων είναι, πιθανόν, μόνο ένας από τους χιλιάδες χρήστες (άρθρο 83(2)(α) 

επιβεβαιώνεται ότι στον ιστότοπο υπάρχει κώδικας για Google Analytics, και κάθε 

2.15.3.επιβληθεί αποτελεσματικό, αναλογικό και αποτρεπτικό πρόστιμο κατά του Καθ’ ου 
και της Google LLC, δυνάμει του άρθρου 83(5)(γ) του Κανονισμού, λαμβάνοντας υπόψιν 
ότι: 
(α) 
του Κανονισμού), 
(β) 
κατά  την  υποβολή  της  καταγγελίας,  είχε  παρέλθει  περισσότερος  από  ένας  μήνας 
από την απόφαση C-311/18 του ΔΕΕ και ο Καθ’ ου δεν έλαβε κανένα μέτρο ούτως ώστε 
να  φέρει  σε  συμμόρφωση  τις  εργασίες  επεξεργασίας  με  τις  διατάξεις  του  Κανονισμού 
(άρθρο 83(2)(β) του Κανονισμού). 
 
Όπου ανωτέρω γίνεται αναφορά στον υπεύθυνο επεξεργασίας, εννοείται ο Καθ’ ου. 
 
 
 
 
3. 
Στο πλαίσιο της διερεύνησης της καταγγελίας, το Γραφείο μου απέστειλε επιστολές 
προς τον Καθ’ ου με διευκρινιστικές ερωτήσεις, στις 23 Δεκεμβρίου 2020, 14 Ιανουαρίου 
2021 και 10 Ιουνίου 2022. 
 
4. 
2021 και 18 Ιουλίου 2022, ανέφερε μεταξύ άλλων, τα ακόλουθα: 
4.1. 
γλώσσα του ιστοτόπου διαθέτει τον δικό της κώδικα, 
 
4.2.  ο  Καθ’  ου  δεν  διατηρεί  πρόσβαση  σε  οποιαδήποτε  πληροφορία  ή/και  στοιχείο  το 
οποίο συλλέγεται από τη Google Analytics, 
 
4.3.  ο Καθ’ ου δεν διαθέτει εγκαταστάσεις σε ευρωπαϊκά κράτη μέλη, 
 
4.4.  oι  λόγοι  ενσωμάτωσης  είναι  αμιγώς  στατιστικοί,  για  να  καταγράφεται  η 
επισκεψιμότητα του ιστοτόπου και κατ’ επέκταση η βελτίωση και αναβάθμισή του, 
 
4.5.  δεν υπάρχει άλλη έκδοση  ιστοτόπου σε άλλη ευρωπαϊκή χώρα. Ως εκ τούτου, τα 
στατιστικά  στοιχεία  που  ελήφθησαν  δεν  αφορούσαν  σε  υποκείμενα  των  δεδομένων  σε 
περισσότερα του ενός κρατών μελών, 
 
4.6.  δεν υπάρχει η δυνατότητα διαβίβασης δεδομένων στις ΗΠΑ, 
 
4.7.  η  μοναδική  χρήση  που  γίνεται  είναι  για  την  άντληση  της  επισκεψιμότητας  του 
ιστοτόπου. Κανένα δεδομένο δεν αποκαλύπτεται από τον Καθ’ ου, σε κανένα. Ουδέποτε 
αποκαλύφθηκε  οποιοδήποτε  δεδομένο,  το  οποίο  ούτε  ο  Καθ’  ου  λαμβάνει.  Έκθεση 
επισκεψιμότητας παραδόθηκε μόνο στην εταιρεία ΧΧΧ τον Μάρτιο του 2020, 
 
καμία  επεξεργασία  δεν  γίνεται  ή  έγινε  από  τον  Καθ’  ου.  Επίσης,  δεν  υπάρχει 
4.8. 
δυνατότητα  κατηγοριοποίσησης  δεδομένων,  εφόσον  τέτοια  δεδομένα  δεν  τυγχάνουν 
επεξεργασίας. 
 
4.9.  ο  κώδικας  για  τον  ιστότοπο  του  εργαλείου  είναι  δωρεάν  και  τα  στοιχεία  που 
λαμβάνονται  αφορούν  μόνο  την  επισκεψιμότητα.  Κανένα  δεδομένο  δεν  λαμβάνεται  ή 
τυγχάνει  οποιασδήποτε  επεξεργασίας,  είτε  από  τον  Καθ’  ου  ή  από  οποιοδήποτε  άλλο 
πρόσωπο, 

 

4 

 
4.10.  ο Καθ’ ου δεν είναι υπεύθυνος επεξεργασίας και γι’ αυτό δεν υπάρχει οποιοσδήποτε 
καθορισμένος χρόνος για αποθήκευση των δεδομένων. Επίσης, δεν συλλέγονται και ούτε 
αποθηκεύονται οποιαδήποτε δεδομένα, 
 
4.11.  ο  Καθ’  ου  εδρεύει  και  δραστηριοποιείται  μόνο  στην  Κύπρο.  Δεν  επεξεργάζεται, 
συνεπώς, δεδομένα προσωπικού χαρακτήρα σε άλλες χώρες, 
 
4.12.  όσον  αφορά  στη  νομική  βάση  για  την  ενσωμάτωση  του  Google  Analytics,  και  τη 
συνεπακόλουθη επεξεργασία δεδομένων προσωπικού χαρακτήρα, συμπεριλαμβανομένης 
οποιασδήποτε  αποκάλυψης  στους  αποδέκτες  (ιδίως  στη  Google),  αναφέρθηκε  ότι  η 
ενσωμάτωση  είναι  διαθέσιμη  δωρεάν  και  δεν  υφίσταται  οποιαδήποτε  νομική  βάση  στην 
οποία στηρίζεται η ενσωμάτωση στον ιστότοπο, 
 
4.13.  δεν  υπάρχει  νομική  ή  άλλη  συμβατική  σχέση  με  τη  Google.  Η  Google  είναι 
«ανεξάρτητος (υπεύθυνος επεξεργασίας)», 
 
4.14.  στους αποδέκτες δεν παρέχονται οποιαδήποτε δεδομένα προσωπικού χαρακτήρα, 
 
4.15.  δεν  υπάρχει  οποιαδήποτε  σχέση  υπεύθυνου  επεξεργασίας  -  εκτελούντος  την 
επεξεργασία, 
 
4.16.  σχετικά  με  τους  όρους  χρήσης  της  Google,  οι  οποίοι  εφαρμόζονται  στο  Google 
Analytics  και  τους  όρους  επεξεργασίας  δεδομένων  που  επρόκειτο  να  επικαιροποιηθούν 
στις 31 Αυγούστου 2020, ο Καθ’ ου ανέφερε ότι δεν υπάρχουν τα διαθέσιμα στοιχεία που 
απαιτείται καθότι δεν υφίσταται τρόπος εντοπισμού ή ιχνηλάτησης, 
 
4.17.  οι  μοναδικές  ρυθμίσεις  που  υπάρχουν  διαθέσιμες  στο  Google  Analytics  είναι  η 
γενική  επισκόπηση  (general  overview)  της  επισκεψιμότητας,  audience  review  και  η 
γλώσσα των επισκεπτών, 
 
4.18.  όσον αφορά στην απόφαση του Ευρωπαϊκού Δικαστηρίου, υπόθεση C-311/18, με 
την οποία κρίθηκε από τις 16 Ιουλίου 2020, ανίσχυρη η «Ασπίδα προστασίας της ιδιωτικής 
ζωής ΕΕ - ΗΠΑ» (Εκτελεστική απόφαση (ΕΕ) 2016/1250 της Επιτροπής, της 12ης Ιουλίου 
2016), αναφέρθηκε ότι η εν λόγω απόφαση, τόσο ενδιάμεση αλλά και η τελική, δεν τυγχάνει 
εφαρμογής για τον Καθ’ ου, αφού δεν διαβιβάζονται οποιαδήποτε στοιχεία, 
 
4.19.  είναι  η  θέση  του  Καθ’  ου  ότι  δεν  διαβιβάζονται  οποιαδήποτε  δεδομένα  σε  τρίτες 
χώρες από τον ίδιο. 
 
 
Β. 
 
Σύμφωνα  με  το  άρθρο  4  του  Κανονισμού,  τα  δεδομένα  προσωπικού  χαρακτήρα 
5. 
ερμηνεύονται ως  «κάθε πληροφορία που αφορά ταυτοποιημένο ή ταυτοποιήσιμο φυσικό 
πρόσωπο («υποκείμενο των δεδομένων»)· το ταυτοποιήσιμο φυσικό πρόσωπο είναι εκείνο 
του οποίου η ταυτότητα μπορεί να εξακριβωθεί, άμεσα ή έμμεσα, ιδίως μέσω αναφοράς σε 
αναγνωριστικό  στοιχείο  ταυτότητας,  όπως  όνομα,  σε  αριθμό  ταυτότητας,  σε  δεδομένα 
θέσης, σε επιγραμμικό αναγνωριστικό ταυτότητας ή σε έναν ή περισσότερους παράγοντες 
που  προσιδιάζουν  στη  σωματική,  φυσιολογική,  γενετική,  ψυχολογική,  οικονομική, 
πολιτιστική ή κοινωνική ταυτότητα του εν λόγω φυσικού προσώπου». 

Νομικό Πλαίσιο 

 

5 

 
6. 
Ως υπεύθυνος επεξεργασίας, στο άρθρο 4 του Κανονισμού, ορίζεται «το φυσικό ή 
νομικό πρόσωπο, η δημόσια αρχή, η υπηρεσία ή άλλος φορέας που, μόνα ή από κοινού με 
άλλα, καθορίζουν τους σκοπούς και τον τρόπο της επεξεργασίας δεδομένων προσωπικού 
χαρακτήρα·  όταν  οι  σκοποί  και  ο  τρόπος  της  επεξεργασίας  αυτής  καθορίζονται  από  το 
δίκαιο  της  Ένωσης  ή  το  δίκαιο  κράτους  μέλους,  ο  υπεύθυνος  επεξεργασίας  ή  τα  ειδικά 
κριτήρια για τον διορισμό του μπορούν να προβλέπονται από το δίκαιο της Ένωσης ή το 
δίκαιο κράτους μέλους». 
 
7. 
Ως εκτελών την επεξεργασία, στο άρθρο 4 του Κανονισμού, ορίζεται «το φυσικό ή 
νομικό  πρόσωπο,  η  δημόσια  αρχή,  η  υπηρεσία  ή  άλλος  φορέας  που  επεξεργάζεται 
δεδομένα προσωπικού χαρακτήρα για λογαριασμό του υπευθύνου της επεξεργασίας». 
 
8. 
άρθρο 5 του Κανονισμού, προνοεί τα ακόλουθα: 
 

Σχετικά  με  τις  αρχές  που  διέπουν  την  επεξεργασία  προσωπικών  δεδομένων,  το 

(«ελαχιστοποίηση 

τους  οποίους  υποβάλλονται  σε  επεξεργασία 

είναι  κατάλληλα,  συναφή  και  περιορίζονται  στο  αναγκαίο  για  τους  σκοπούς 
των 

Τα δεδομένα προσωπικού χαρακτήρα: 
«1. 
α) 
υποβάλλονται  σε  σύννομη  και  θεμιτή  επεξεργασία  με  διαφανή  τρόπο  σε 
σχέση  με  το  υποκείμενο  των  δεδομένων  («νομιμότητα,  αντικειμενικότητα  και 
διαφάνεια»), 
β) 
συλλέγονται  για  καθορισμένους,  ρητούς  και  νόμιμους  σκοπούς  και  δεν 
υποβάλλονται σε περαιτέρω επεξεργασία κατά τρόπο ασύμβατο προς τους σκοπούς 
αυτούς·  η  περαιτέρω  επεξεργασία  για  σκοπούς  αρχειοθέτησης  προς  το  δημόσιο 
συμφέρον  ή  σκοπούς επιστημονικής  ή  ιστορικής  έρευνας  ή  στατιστικούς  σκοπούς 
δεν  θεωρείται  ασύμβατη  με  τους  αρχικούς  σκοπούς  σύμφωνα  με  το  άρθρο  89 
παράγραφος 1 («περιορισμός του σκοπού»), 
γ) 
για 
δεδομένων»), 
είναι  ακριβή  και,  όταν  είναι  αναγκαίο,  επικαιροποιούνται·  πρέπει  να 
δ) 
λαμβάνονται όλα τα εύλογα μέτρα για την άμεση διαγραφή ή διόρθωση δεδομένων 
προσωπικού  χαρακτήρα  τα  οποία  είναι  ανακριβή,  σε  σχέση  με  τους  σκοπούς  της 
επεξεργασίας («ακρίβεια»), 
ε) 
διατηρούνται  υπό  μορφή  που  επιτρέπει  την  ταυτοποίηση  των  υποκειμένων 
των  δεδομένων  μόνο  για  το  διάστημα  που  απαιτείται  για  τους  σκοπούς  της 
επεξεργασίας  των  δεδομένων  προσωπικού χαρακτήρα·  τα  δεδομένα  προσωπικού 
χαρακτήρα  μπορούν  να  αποθηκεύονται  για  μεγαλύτερα  διαστήματα,  εφόσον  τα 
δεδομένα  προσωπικού  χαρακτήρα  θα  υποβάλλονται  σε  επεξεργασία  μόνο  για 
σκοπούς αρχειοθέτησης προς το δημόσιο συμφέρον, για σκοπούς επιστημονικής ή 
ιστορικής  έρευνας  ή  για  στατιστικούς  σκοπούς,  σύμφωνα  με  το  άρθρο  89 
παράγραφος 1 και εφόσον εφαρμόζονται τα κατάλληλα τεχνικά και οργανωτικά μέτρα 
που απαιτεί ο παρών κανονισμός για τη διασφάλιση των δικαιωμάτων και ελευθεριών 
του υποκειμένου των δεδομένων («περιορισμός της περιόδου αποθήκευσης»), 
υποβάλλονται  σε  επεξεργασία  κατά  τρόπο  που  εγγυάται  την  ενδεδειγμένη 
στ) 
ασφάλεια  των  δεδομένων  προσωπικού  χαρακτήρα,  μεταξύ  άλλων  την  προστασία 
τους  από  μη  εξουσιοδοτημένη  ή  παράνομη  επεξεργασία  και  τυχαία  απώλεια, 
καταστροφή ή φθορά,  με τη χρησιμοποίηση  κατάλληλων τεχνικών  ή οργανωτικών 
μέτρων («ακεραιότητα και εμπιστευτικότητα»). 
 
2. 
τη συμμόρφωση με την παράγραφο 1 («λογοδοσία»).» 

Ο υπεύθυνος επεξεργασίας φέρει την ευθύνη και είναι σε θέση να αποδείξει 

 

6 

9. 

 

 

 

Δυνάμει του άρθρου 44 του Κανονισμού, προνοείται ότι: 

«Κάθε  διαβίβαση  δεδομένων  προσωπικού  χαρακτήρα  τα  οποία  υποβάλλονται  σε 
επεξεργασία ή προορίζονται να υποβληθούν σε επεξεργασία μετά από τη διαβίβασή 
τους σε τρίτη χώρα ή διεθνή οργανισμό πραγματοποιείται μόνο εάν, με την επιφύλαξη 
των λοιπών διατάξεων του παρόντος κανονισμού, οι προϋποθέσεις που θεσπίζονται 
στο παρόν κεφάλαιο τηρούνται από τον υπεύθυνο επεξεργασίας και τον εκτελούντα 
την επεξεργασία, μεταξύ άλλων για περαιτέρω διαβιβάσεις δεδομένων προσωπικού 
χαρακτήρα από την τρίτη χώρα ή τον διεθνή οργανισμό σε άλλη τρίτη χώρα ή άλλο 
διεθνή  οργανισμό.  Όλες  οι  διατάξεις  του  παρόντος  κεφαλαίου  εφαρμόζονται  με 
σκοπό να διασφαλίζεται ότι το επίπεδο προστασίας των φυσικών προσώπων που 
εγγυάται ο παρών κανονισμός δεν υπονομεύεται.» 

10.  Δυνάμει του άρθρου 57, παράγραφος 1, εδάφιο στ) του Κανονισμού, η Επίτροπος 
Προστασίας Δεδομένων Προσωπικού Χαρακτήρα έχει καθήκον να: 
 

«χειρίζεται τις καταγγελίες που υποβάλλονται από το υποκείμενο των δεδομένων ή 
από φορέα ή οργάνωση ή ένωση σύμφωνα με το άρθρο 80 και ερευνά, στο μέτρο 
που ενδείκνυται, το αντικείμενο της καταγγελίας και ενημερώνει τον καταγγέλοντα για 
την πρόοδο και για την έκβαση της έρευνας εντός εύλογου χρονικού διαστήματος, 
ιδίως εάν απαιτείται περαιτέρω έρευνα ή συντονισμός με άλλη εποπτική αρχή». 

 
11.  Όσον  αφορά  στην  υποβολή  καταγγελίας  στην  Εποπτική  Αρχή,  το  άρθρο  77  του 
Κανονισμού προνοεί ότι: 
 

«Με  την  επιφύλαξη  τυχόν  άλλων  διοικητικών  ή  δικαστικών  προσφυγών,  κάθε 
υποκείμενο των δεδομένων έχει το δικαίωμα να υποβάλει καταγγελία σε εποπτική 
αρχή,  ιδίως  στο  κράτος  μέλος  στο  οποίο  έχει  τη  συνήθη  διαμονή  του  ή  τον  τόπο 
εργασίας  του  ή  τον  τόπο  της  εικαζόμενης  παράβασης,  εάν  το  υποκείμενο  των 
δεδομένων θεωρεί ότι η επεξεργασία των δεδομένων προσωπικού χαρακτήρα που 
το αφορά παραβαίνει τον παρόντα κανονισμό.» 

 
12.  Δυνάμει του άρθρου 58, παράγραφος 2, του Κανονισμού, η Επίτροπος Προστασίας 
Δεδομένων Προσωπικού Χαρακτήρα έχει τις ακόλουθες διορθωτικές εξουσίες: 
 

να  απευθύνει  προειδοποιήσεις  στον  υπεύθυνο  επεξεργασίας  ή  στον 
«α) 
εκτελούντα την επεξεργασία ότι σκοπούμενες πράξεις επεξεργασίας είναι πιθανόν να 
παραβαίνουν διατάξεις του παρόντος κανονισμού, 
β) 
να απευθύνει επιπλήξεις στον υπεύθυνο επεξεργασίας ή στον εκτελούντα την 
επεξεργασία  όταν  πράξεις  επεξεργασίας  έχουν  παραβεί  διατάξεις  του  παρόντος 
κανονισμού, 
γ) 
να  δίνει  εντολή  στον  υπεύθυνο  επεξεργασίας  ή  στον  εκτελούντα  την 
επεξεργασία να συμμορφώνεται προς τα αιτήματα του υποκειμένου των δεδομένων 
για την άσκηση των δικαιωμάτων του σύμφωνα με τον παρόντα κανονισμό, 
δ) 
να  δίνει  εντολή  στον  υπεύθυνο  επεξεργασίας  ή  στον  εκτελούντα  την 
επεξεργασία να καθιστούν τις πράξεις επεξεργασίας σύμφωνες με τις διατάξεις του 
παρόντος κανονισμού, εάν χρειάζεται, με συγκεκριμένο τρόπο και εντός ορισμένης 
προθεσμίας, 
ε) 
δεδομένων προσωπικού χαρακτήρα στο υποκείμενο των δεδομένων, 

να δίνει εντολή στον υπεύθυνο επεξεργασίας να ανακοινώνει την παραβίαση 

 

7 

να  επιβάλλει  προσωρινό  ή  οριστικό  περιορισμό,  περιλαμβανομένης  της 

στ) 
απαγόρευσης της επεξεργασίας, 
ζ) 
να δίνει εντολή διόρθωσης ή διαγραφής δεδομένων προσωπικού χαρακτήρα 
ή  περιορισμού  της  επεξεργασίας  δυνάμει  των  άρθρων  16,  17  και  18  και  εντολή 
κοινοποίησης  των  ενεργειών  αυτών  σε  αποδέκτες  στους  οποίους  τα  δεδομένα 
προσωπικού χαρακτήρα γνωστοποιήθηκαν δυνάμει του άρθρου 17 παράγραφος 2 
και του άρθρου 19, 
να αποσύρει την πιστοποίηση ή να διατάξει τον οργανισμό πιστοποίησης να 
η) 
αποσύρει ένα πιστοποιητικό εκδοθέν σύμφωνα με τα άρθρα 42 και 43 ή να διατάξει 
τον  οργανισμό  πιστοποίησης  να  μην  εκδώσει  πιστοποίηση,  εφόσον  οι  απαιτήσεις 
πιστοποίησης δεν πληρούνται ή δεν πληρούνται πλέον, 
θ) 
να επιβάλλει διοικητικό πρόστιμο δυνάμει του άρθρου 83, επιπλέον ή αντί των 
μέτρων  που  αναφέρονται  στην  παρούσα  παράγραφο,  ανάλογα  με  τις  περιστάσεις 
κάθε μεμονωμένης περίπτωσης, 
ι) 
τρίτη χώρα ή σε διεθνή οργανισμό.» 

να  δίνει  εντολή  για  αναστολή  της  κυκλοφορίας  δεδομένων  σε  αποδέκτη  σε 

Σχετικά  με  τους  γενικούς  όρους  επιβολής  διοικητικών  προστίμων,  στο  άρθρο  83, 

 
13. 
παράγραφος 2, του Κανονισμού προβλέπονται τα ακόλουθα: 
 

«2. 
Τα  διοικητικά  πρόστιμα,  ανάλογα  με  τις  περιστάσεις  κάθε  μεμονωμένης 
περίπτωσης,  επιβάλλονται  επιπρόσθετα  ή  αντί  των  μέτρων  που  αναφέρονται  στο 
άρθρο  58  παράγραφος  2  στοιχεία  α)  έως  η)  και  στο  άρθρο  58  παράγραφος  2 
στοιχείο ι). Κατά τη λήψη απόφασης σχετικά με την επιβολή διοικητικού προστίμου, 
καθώς  και  σχετικά  με  το  ύψος  του  διοικητικού  προστίμου  για  κάθε  μεμονωμένη 
περίπτωση, λαμβάνονται δεόντως υπόψη τα ακόλουθα: 
 
α) 
η φύση, η βαρύτητα και η διάρκεια της παράβασης, λαμβάνοντας υπόψη τη 
φύση, την έκταση ή το σκοπό της σχετικής επεξεργασίας, καθώς και τον αριθμό των 
υποκειμένων  των  δεδομένων  που  έθιξε  η  παράβαση  και  το  βαθμό  ζημίας  που 
υπέστησαν, 
ο δόλος ή η αμέλεια που προκάλεσε την παράβαση, 
β) 
γ) 
οποιεσδήποτε ενέργειες στις οποίες προέβη ο υπεύθυνος επεξεργασίας ή ο 
εκτελών την επεξεργασία για να μετριάσει τη ζημία που υπέστησαν τα υποκείμενα 
των δεδομένων, 
δ) 
ο  βαθμός  ευθύνης  του  υπευθύνου  επεξεργασίας  ή  του  εκτελούντος  την 
επεξεργασία, λαμβάνοντας υπόψη τα τεχνικά και οργανωτικά μέτρα που εφαρμόζουν 
δυνάμει των άρθρων 25 και 32, 
ε) 
του εκτελούντος την επεξεργασία, 
στ) 
παράβασης και τον περιορισμό των πιθανών δυσμενών επιπτώσεών της, 
ζ) 
παράβαση, 
η) 
ο  τρόπος  με  τον  οποίο  η  εποπτική  αρχή  πληροφορήθηκε  την  παράβαση, 
ειδικότερα  εάν  και  κατά  πόσο  ο  υπεύθυνος  επεξεργασίας  ή  ο  εκτελών  την 
επεξεργασία κοινοποίησε την παράβαση, 
σε  περίπτωση  που  διατάχθηκε  προηγουμένως  η  λήψη  των  μέτρων  που 
θ) 
αναφέρονται  στο  άρθρο  58  παράγραφος  2  κατά  του  εμπλεκόμενου  υπευθύνου 
επεξεργασίας ή του εκτελούντος την επεξεργασία σχετικά με  το ίδιο αντικείμενο, η 
συμμόρφωση με τα εν λόγω μέτρα, 

οι  κατηγορίες  δεδομένων  προσωπικού  χαρακτήρα  που  επηρεάζει  η 

τυχόν  σχετικές  προηγούμενες  παραβάσεις  του  υπευθύνου  επεξεργασίας  ή 

ο  βαθμός  συνεργασίας  με  την  αρχή  ελέγχου  για  την  επανόρθωση  της 

 

8 

η τήρηση εγκεκριμένων κωδίκων δεοντολογίας σύμφωνα με το άρθρο 40 ή 

ι) 
εγκεκριμένων μηχανισμών πιστοποίησης σύμφωνα με το άρθρο 42 και 
ια) 
κάθε  άλλο  επιβαρυντικό  ή  ελαφρυντικό  στοιχείο  που  προκύπτει  από  τις 
περιστάσεις  της  συγκεκριμένης  περίπτωσης,  όπως  τα  οικονομικά  οφέλη  που 
αποκομίστηκαν ή ζημιών που αποφεύχθηκαν, άμεσα ή έμμεσα, από την παράβαση. 
 
3. 
Σε περίπτωση που ο υπεύθυνος επεξεργασίας ή ο εκτελών την επεξεργασία, 
για τις ίδιες ή για συνδεδεμένες πράξεις επεξεργασίας, παραβιάζει αρκετές διατάξεις 
του  παρόντος  κανονισμού,  το  συνολικό  ύψος  του  διοικητικού  προστίμου  δεν 
υπερβαίνει το ποσό που ορίζεται για τη βαρύτερη παράβαση. 
 
4. 
Παραβάσεις  των  ακόλουθων  διατάξεων  επισύρουν,  σύμφωνα  με  την 
παράγραφο  2,  διοικητικά  πρόστιμα  έως  10  000  000  EUR  ή,  σε  περίπτωση 
επιχειρήσεων, έως το 2 % του συνολικού παγκόσμιου ετήσιου κύκλου εργασιών του 
προηγούμενου οικονομικού έτους, ανάλογα με το ποιο είναι υψηλότερο: 
 
α) 
οι  υποχρεώσεις  του  υπευθύνου  επεξεργασίας  και  του  εκτελούντος  την 
επεξεργασία  σύμφωνα  με  τα  άρθρα  8,  11,  25  έως  39  και  42  και  43, 
β) 
οι υποχρεώσεις του φορέα πιστοποίησης σύμφωνα με τα άρθρα 42 και 43, 
γ) 
οι  υποχρεώσεις  του  φορέα  παρακολούθησης  σύμφωνα  με  το  άρθρο  41 
παράγραφος 4. 
 
5. 
Παραβάσεις  των  ακόλουθων  διατάξεων  επισύρουν,  σύμφωνα  με  την 
παράγραφο  2,  διοικητικά  πρόστιμα  έως  20  000  000  EUR  ή,  σε  περίπτωση 
επιχειρήσεων, έως το 4 % του συνολικού παγκόσμιου ετήσιου κύκλου εργασιών του 
προηγούμενου οικονομικού έτους, ανάλογα με το ποιο είναι υψηλότερο: 
 
α) 
ισχύουν για την έγκριση, σύμφωνα με τα άρθρα 5, 6, 7 και 9, 
β) 
έως 22, 
γ) 
ή σε διεθνή οργανισμό σύμφωνα με τα άρθρα 44 έως 49, 
δ) 
οποίες θεσπίζονται δυνάμει του κεφαλαίου IX, 
ε) 
μη συμμόρφωση προς εντολή ή προς προσωρινό ή οριστικό περιορισμό της 
επεξεργασίας  ή  προς  αναστολή  της  κυκλοφορίας  δεδομένων  που  επιβάλλει  η 
εποπτική  αρχή  δυνάμει  του  άρθρου  58  παράγραφος  2  ή  μη  παροχή  πρόσβασης 
κατά παράβαση του άρθρου 58 παράγραφος 1.» 

η διαβίβαση δεδομένων προσωπικού χαρακτήρα σε αποδέκτη σε τρίτη χώρα 

οι  βασικές  αρχές  για  την  επεξεργασία,  περιλαμβανομένων  των  όρων  που 

τα  δικαιώματα  των  υποκειμένων  των  δεδομένων  σύμφωνα  με  τα  άρθρα  12 

οποιεσδήποτε  υποχρεώσεις  σύμφωνα  με  το  δίκαιο  του  κράτους  μέλους  οι 

Σκεπτικό 

 
 
Γ. 
 
14.  Βάσει  των  στοιχείων  που  έχουν  τεθεί  από  τον  καταγγέλλοντα,  προκύπτει  ότι  το 
αντικείμενο της καταγγελίας είναι η ενδεχόμενη διαβίβαση δεδομένων του καταγγέλλοντος 
και κατά πόσο υπήρχε επαρκές επίπεδο προστασίας των δεδομένων του, ως προνοείται 
στο άρθρο 44 του Κανονισμού, λόγω της ενσωμάτωσης του εργαλείου Google Analytics 
(εφεξής  το  «εργαλείο»)  στον  ιστότοπο.  Στο  πλαίσιο  αυτό,  θα  πρέπει  να  διερευνηθεί  και 
κατά πόσο η Google LLC έχει υποχρέωση συμμόρφωσης με το άρθρο 44 του Κανονισμού.  
 

 

9 

ειδήσεις  στα 

ελληνικά,  αγγλικά 

Στο σημείο αυτό, σημειώνω ότι ενδεχόμενη περαιτέρω επεξεργασία δεν εξετάζεται 

15. 
στην παρούσα Απόφαση. 
 
16.  Ο  Καθ’  ου  αποτελεί  νομικό  πρόσωπο  δημοσίου  δικαίου  και  η  λειτουργία  του 
ρυθμίζεται από τον περί Κυπριακού Πρακτορείου Ειδήσεων Νόμο. Αποστολή του Καθ’ ου 
είναι  η  ενημέρωση  της  κοινής  γνώμης  για  ευρύ  φάσμα  θεμάτων,  ως  δημόσια  υπηρεσία 
ενημέρωσης.  Ο  Καθ’  ου  μεταδίδει 
και 
τουρκικά. Λαμβάνοντας  υπόψιν  τη  θεματολογία  του  περιεχομένου  του  ιστοτόπου, 
προκύπτει  ότι  ο  ιστότοπος  στοχεύει  σε  πρόσωπα  τα  οποία  βρίσκονται  στην  Κύπρο. 
Επίσης, ο Καθ’ ου εδρεύει και δραστηριοποιείται μόνο στην Κύπρο και όχι σε άλλο κράτος 
μέλος. 
 
17. 
Το  εργαλείο  Google  Analytics  είναι  μια  υπηρεσία  μέτρησης  που  επιτρέπει  στους 
ιδιοκτήτες των ιστοτόπων να μετρούν, μεταξύ άλλων, τα χαρακτηριστικά επισκεψιμότητας. 
Αυτό περιλαμβάνει τη μέτρηση της επισκεψιμότητας των επισκεπτών που επισκέπτονται 
ένα  συγκεκριμένο  ιστότοπο.  Με  αυτό  τον  τρόπο,  καθίσταται  δυνατή  η  κατανόηση  της 
συμπεριφοράς  των  επισκεπτών  του 
ιστοτόπου  και  του  τρόπου  με  τον  οποίο 
αλληλεπιδρούν με ένα συγκεκριμένο ιστότοπο. Συγκεκριμένα,  ιδιοκτήτης ενός ιστοτόπου 
μπορεί  να  δημιουργήσει  ένα  λογαριασμό  Google  Analytics  και  να  προβάλλει  αναφορές 
σχετικά  με  τον  ιστότοπο  χρησιμοποιώντας  ένα  πίνακα  ελέγχου.  Το  Google  Analytics 
μπορεί  επίσης  να  μετρήσει  και  να  βελτιστοποιήσει  την  αποτελεσματικότητα  των 
διαφημιστικών καμπανιών που πραγματοποιούν οι  ιδιοκτήτες ιστοτόπων στις υπηρεσίες 
διαφημίσεων Google. 
 
18.  Δεν  είναι  γνωστό  το  πότε  εγκαταστάθηκε  το  εργαλείο  στον  ιστότοπο.  Ωστόσο, 
λαμβάνοντας  υπόψιν  ότι,  ως  ο  Καθ’  ου  ανέφερε,  παραδόθηκε  έκθεση  επισκεψιμότητας 
στην εταιρεία ΧΧΧ τον Μάρτιο του 2020, προκύπτει ότι το  εργαλείο είχε εγκατασταθεί το 
αργότερο μέχρι τον Μάρτιο του 2020.  
 
ιστότοπο 
19.  Ο  Καθ’  ου  αποφάσισε  να  ενσωματώσει 
http://www.cna.org.cy, ούτως ώστε όπως ανέφερε, να γίνεται άντληση της επισκεψιμότητας 
του  ιστοτόπου.  Άλλωστε,  ο  Καθ’  ου  ανέφερε  ότι  οι  λόγοι  ενσωμάτωσης  είναι  αμιγώς 
στατιστικοί,  για  να  καταγράφεται  η  επισκεψιμότητα  του  ιστοτόπου  και  κατ’  επέκταση  η 
βελτίωση και αναβάθμισή του. Επομένως, λόγω της δικής του απόφασης, εγκαταστάθηκε 
ο κώδικας εργαλείου, το οποίο του παρασχέθηκε από τη Google LLC. 
 
20.  Βάσει της ανωτέρω απόφασης του Καθ’ ου, διαπιστώνω ότι ο Καθ’ ου αποτελεί τον 
υπεύθυνο επεξεργασίας για τη συγκεκριμένη επεξεργασία, αφού ο ίδιος έχει καθορίσει τους 
σκοπούς και τα μέσα της επεξεργασίας.  
 
21.  Επομένως,  δεν  ισχύει  η  θέση  του  Καθ’  ου  ότι  δεν  αποτελεί  τον  υπεύθυνο 
επεξεργασίας.  Λόγω  της  δικής  του  απόφασης  για  ενσωμάτωση  του  εργαλείου,  υπήρξε 
επεξεργασία των προσωπικών δεδομένων του καταγγέλλοντος. Ακόμη κι αν ίσχυε ότι δεν 
γίνεται  ή  δεν  έγινε  καμία  επεξεργασία  από  τον  Καθ’  ου,  η  όποια  επεξεργασία  γίνεται, 
προέκυψε λόγω της απόφασης του ιδίου του Καθ’ ου. 
 
22.  Ως εκ τούτου, ως υπεύθυνος επεξεργασίας, όφειλε να λαμβάνει όλα τα μέτρα ούτως 
ώστε να μην υπονομεύεται το επίπεδο προστασίας των προσωπικών δεδομένων, τα οποία 
επεξεργάζεται ή όταν αναθέτει την επεξεργασία σε εκτελούντα την επεξεργασία. 
 

το  εργαλείο  στον 

 

10 

Στο σημείο 10 των Όρων Επεξεργασίας Δεδομένων του Google Ads (ημερομηνίας 

Στο  σημείο  5.1.1(β)  των  Όρων  Επεξεργασίας  Δεδομένων  του  Google  Ads 
23. 
(ημερομηνίας  1  Ιανουαρίου  2020)  και  των  Νέων  Όρων  Επεξεργασίας  Δεδομένων  του 
Google Ads (ημερομηνίας 12 Αυγούστου 2020) αναφέρεται: 
«(b) Google is a processor of Customer Personal Data under the European Data Protection 
Legislation;». 
 
24. 
1 Ιανουαρίου 2020) αναφέρεται ότι: 
«Data  Storage  and  Processing  Facilities.  Customer  agrees  that  Google  may,  subject  to 
Section 10.2 (Transfers of Data), store and process Customer Personal Data in the United 
States  of  America  and  any  other  country  in  which  Google  or  any  of  its  Subprocessors 
maintains facilities.» 
 
24.1.   Επίσης, στο σημείο 10 των Νέων Όρων Επεξεργασίας Δεδομένων του Google Ads 
(ημερομηνίας 12 Αυγούστου 2020), αναφέρεται ότι: 
«Data  Storage  and  Processing  Facilities.  Customer  agrees  that  Google  may,  subject  to 
Section 10.2 (Transfers of Data), store and process Customer Personal Data in any country 
in which Google or any of its Subprocessors maintains facilities.» 
 
25.  Υπάρχει, επομένως, η παραδοχή από τη Google LLC για τη σχέση που έχει με τον 
Καθ’  ου,  ως  προς  την  επεξεργασία  των  προσωπικών  δεδομένων  των  επισκεπτών  του 
ιστοτόπου. Βάσει της σχέσης αυτής, ανατίθεται στη Google LLC η επεξεργασία δεδομένων, 
εκ  μέρους  του  υπεύθυνου  επεξεργασίας,  η  οποία  μπορεί  να  πραγματοποιηθεί  σε 
οποιαδήποτε χώρα η Google LLC ή υποεκτελών της, διαθέτει εγκαταστάσεις.  
 
26.  Δεν ισχύει, επομένως, η θέση του Καθ’ ου ότι δεν υπάρχει νομική ή άλλη συμβατική 
σχέση με τη Google LLC και ότι δεν υπάρχει οποιαδήποτε σχέση υπεύθυνου επεξεργασίας 
- εκτελούντος την επεξεργασία. 
 
27.  Ως  ανέφερε  ο  καταγγέλλων,  στις  14  Αυγούστου  2020  και  ώρα  10:42  π.μ., 
επισκέφθηκε τον ιστότοπο, ενώ ήταν συνδεδεμένος, με την ηλεκτρονική του διεύθυνση, σε 
λογαριασμό Google. Στο αρχείο har, το οποίο ο καταγγέλλων υπέβαλε προς το Γραφείο 
μου,  περιέχονται  πληροφορίες  της  επικοινωνίας  μεταξύ  του  web  server  και  του 
καταγγέλλοντος 
-  επισκέπτη,  αλλά  και  πληροφορίες  σχετικά  με  cookies  που 
χρησιμοποιούνται  κατά  την  πλοήγηση.  Επίσης,  έχει  διαφανεί  κοινοποίηση  δεδομένων, 
μέσω  των  cookies,  από  υπηρεσίες  που  παρέχει  η  Google,  για  σκοπούς  μάρκετινγκ  και 
analytics. 
 
28.  Περιλαμβάνονται, επίσης, τα αρχεία cookies _ga και _gid, τα οποία αποθηκεύονται 
στη  συσκευή  του  χρήστη  -  επισκέπτη  ενός  ιστοτόπου.  Στα  εν  λόγω  cookies,  τυγχάνουν 
επεξεργασίας οι μοναδικοί αριθμοί αναγνώρισης χρήστη. Οι μοναδικοί αριθμοί καθιστούν 
εφικτή τη  διάκριση των  επισκεπτών ενός  ιστοτόπου  και  κατά  πόσο  οι  επισκέπτες  έχουν 
επισκεφθεί στο παρελθόν ή όχι τον συγκεκριμένο ιστότοπο. Με τη χρήση μόνο αυτών των 
αριθμών αναγνώρισης είναι εφικτή η διάκριση των επισκεπτών ενός ιστοτόπου. 
 
29.  Βάσει των ανωτέρω, προκύπτει ότι υπήρξε επεξεργασία προσωπικών δεδομένων 
του καταγγέλλοντος. Υπήρξε επεξεργασία, περιλαμβανομένης διαβίβασης, των μοναδικών 
αριθμών αναγνώρισης χρήστη και της διεύθυνσης IP του. 
 
30.  Ως  εκ  τούτου,  δεν  ισχύει  η  θέση  του  Καθ’  ου  ότι  δεν  γίνεται  ή  δεν  έγινε  καμία 
επεξεργασία και ότι κανένα δεδομένο δεν λαμβάνεται από τον Καθ’ ου ή από οποιοδήποτε 

 

11 

άλλο  πρόσωπο.  Ούτε,  επίσης,  η  θέση  ότι  δεν  συλλέγονται  και  δεν  αποθηκεύονται 
οποιαδήποτε δεδομένα. 
 
31.  Βάσει του Κανονισμού, «μια επεξεργασία είναι σύννομη μόνο εάν και εφόσον ισχύει 
τουλάχιστον μία» από τις προϋποθέσεις που αναφέρονται στο άρθρο 6 αυτού. Επομένως, 
αφού υπήρξε επεξεργασία προσωπικών δεδομένων, θα έπρεπε να υφίσταται και η σχετική 
νομική βάση επεξεργασίας, την οποία, ωστόσο, ο Καθ’ ου όχι μόνο δεν υπέδειξε προς το 
Γραφείο  μου,  αλλά  ανέφερε  ότι  δεν  υφίσταται  νομική  βάση  στην  ενσωμάτωση  του 
εργαλείου. 
 
32.  Επειδή  το  εργαλείο  είναι  ενσωματωμένο  στον  ιστότοπο,  η  Google  LLC  έχει  την 
τεχνική  δυνατότητα  να  λάβει  τις  πληροφορίες  ότι  ένας  συγκεκριμένος  χρήστης 
λογαριασμού  Google  έχει  επισκεφτεί  τον  ιστότοπο  αυτό,  εφόσον  ο  χρήστης  είναι 
συνδεδεμένος στον Google λογαριασμό του. 
 
33. 
Στην  απόφαση  του  Ευρωπαίου  Επόπτη  Προστασίας  Δεδομένων,  ημερομηνίας  5 
Ιανουαρίου  2022,  κατά  του  Ευρωπαϊκού  Κοινοβουλίου,  αναφορικά  με  τη  χρήση  Google 
Analytics,  αναφέρεται  ότι  τα  cookies  τα  οποία  καθιστούν  τον  χρήστη  αναγνωρίσιμο 
αποτελούν  προσωπικά  δεδομένα,  ανεξαρτήτως  του  εάν  η  ταυτότητα  του  χρήστη  είναι 
άγνωστη ή έχει διαγραφεί μετά τη συλλογή της. Αναφέρεται, επίσης, ότι όλα τα δεδομένα 
που περιλαμβάνουν αναγνωριστικούς κωδικούς οι οποίοι μπορούν να χρησιμοποιηθούν 
για την αναγνώριση / τον διαχωρισμό των χρηστών θεωρούνται προσωπικά δεδομένα και 
θα  πρέπει  να  τυγχάνουν  χειρισμού  και  προστασίας  ως  τέτοια.  Παρά  το  γεγονός  ότι  ο 
Ευρωπαίος  Επόπτης  Προστασίας  Δεδομένων  είναι  υπεύθυνος  για  την  εφαρμογή  του 
Κανονισμού  (ΕΕ)  2018/1725,  σχετική  ερμηνεία  μπορεί  να  αποδοθεί  και  στην  παρούσα 
υπόθεση. 
 
34. 
Σύμφωνα  με  τη  νομολογία  του  ΔΕΚ,  συγκεκριμένα  βάσει  της  απόφασης  του 
Δικαστηρίου της 17ης Ιουνίου 2021, C-597/19, και της απόφασης του Δικαστηρίου της 19ης 
Οκτωβρίου 2016, C-582/14, προκύπτει ότι η διεύθυνση IP αποτελεί προσωπικό δεδομένο, 
δυνάμει του άρθρου 4 του Κανονισμού. Επίσης, η διεύθυνση IP δεν χάνει την ιδιότητά της 
ως προσωπικό δεδομένο, επειδή τα μέσα αναγνώρισης ανήκουν σε τρίτους. 
 
35.  Ο  συνδυασμός  των  μοναδικών  αριθμών  αναγνώρισης  χρήστη  με  άλλα  στοιχεία, 
όπως για παράδειγμα των δεδομένων του προγράμματος περιήγησης ή της διεύθυνσης 
IP,  μπορεί  να  οδηγήσει  σε  ταυτοποίηση  του  χρήστη.  Επομένως,  ως  προκύπτει,  ήταν 
δυνατή η ταυτοποίηση του καταγγέλλοντος, λόγω της ενσωμάτωσης του  εργαλείου στον 
ιστότοπο. 
 
36. 
Στις  Κατευθυντήριες  Γραμμές  5/2021  του  Ευρωπαϊκού  Συμβουλίου  Προστασίας 
Δεδομένων, σχετικά με την αλληλεπίδραση μεταξύ της εφαρμογής του άρθρου 3 και των 
διατάξεων  για  τις  διεθνείς  διαβιβάσεις  σύμφωνα  με  το  Κεφάλαιο  V  του  Κανονισμού, 
προνοούνται  τα  ακόλουθα  τρία  σωρευτικά  κριτήρια  για  τον  χαρακτηρισμό  μιας  πράξης 
επεξεργασίας ως διαβίβασης: 
«1)  Ο υπεύθυνος επεξεργασίας ή ο εκτελών την επεξεργασία («εξαγωγέας») υπόκειται 
στον ΓΚΠΔ για τη συγκεκριμένη επεξεργασία. 
 
Ο  εξαγωγέας  κοινοποιεί  μέσω  διαβίβασης  ή  καθιστά  διαθέσιμα  με  άλλον  τρόπο 
2) 
δεδομένα  προσωπικού  χαρακτήρα,  τα  οποία  υπόκεινται  στην  εν  λόγω  επεξεργασία,  σε 
άλλον  υπεύθυνο  επεξεργασίας,  από  κοινού  υπεύθυνο  επεξεργασίας  ή  εκτελούντα  την 
επεξεργασία («εισαγωγέας»). 

 

12 

Σε σχέση με τα πιο πάνω, προκύπτουν τα ακόλουθα: 

 
3) 
Ο εισαγωγέας βρίσκεται σε τρίτη χώρα, ανεξάρτητα από το αν ο εν λόγω εισαγωγέας 
υπόκειται ή όχι στον ΓΚΠΔ για τη δεδομένη επεξεργασία σύμφωνα με το άρθρο 3, ή είναι 
διεθνής οργανισμός.» 
 
37. 
37.1.  ο Καθ’ ου είναι εγκατεστημένος στην Κύπρο και είναι υπεύθυνος για τη λειτουργία 
του ιστοτόπου, 
37.2.  ο  Καθ’  ου  αποκάλυψε  προσωπικά  δεδομένα  του  καταγγέλλοντος,  λόγω  της 
εγκατάστασης  του  εργαλείου  στον  ιστότοπο,  που  είχε  ως  αποτέλεσμα  την  κοινοποίησή 
τους στη Google LLC στις Η.Π.Α, 
37.3.  η Google LLC έχει εγγεγραμμένο γραφείο στις Η.Π.Α. 
 
38.  Επομένως,  προκύπτει  ότι  η  εγκατάσταση  του  εργαλείου  στον  ιστότοπο,  είχε  ως 
αποτέλεσμα διαβίβαση δεδομένων του καταγγέλλοντος στις Η.Π.Α. 
 
39.  Η Google LLC χαρακτηρίζεται ως πάροχος υπηρεσιών ηλεκτρονικών επικοινωνιών, 
κατά την έννοια του 50 U.S. Code § 1881(b)(4) και, επομένως, υπόκειται σε εποπτεία από 
τις  υπηρεσίες  πληροφοριών  των  Η.Π.Α.  σύμφωνα  με  το  50  U.S.  Code  §  1881a  («FISA 
702»), και επομένως, έχει την υποχρέωση να παρέχει στις αρχές των Η.Π.Α. προσωπικά 
δεδομένα. 
 
40.  Λόγω  της  διαβίβασης  στις  Η.Π.Α.,  θα  μπορούσε  να  πραγματοποιηθεί  πρόσβαση 
των αρχών των Η.Π.Α. στα προσωπικά δεδομένα του  καταγγέλοντος, γεγονός το οποίο 
δεν μπορεί να εξακριβώσει ο Καθ’ ου. Στην περίπτωση αυτή, ο Καθ’ ου δεν απαλλάσσεται 
της  ευθύνης  του  για  προστασία  των  προσωπικών  δεδομένων  του  καταγγέλλοντος. 
Άλλωστε, ο Καθ’ ου συνέχιζε να διατηρεί εγκατεστημένο το  εργαλείο στον ιστότοπό του, 
ακόμη  και  μετά  την  απόφαση  του  Ευρωπαϊκού  Δικαστηρίου,  υπόθεση  C-311/18, 
ημερομηνίας  16  Ιουλίου  2020,  σύμφωνα  με  την  οποία  κρίθηκε  ανίσχυρη  η  «Ασπίδα 
προστασίας  της  ιδιωτικής  ζωής  ΕΕ  -  ΗΠΑ»  (Εκτελεστική  απόφαση  (ΕΕ)  2016/1250  της 
Επιτροπής, της 12ης Ιουλίου 2016).  
 
41. 
Σε περίπτωση διαβίβασης, θα πρέπει να τηρούνται οι σχετικές υποχρεώσεις που 
ορίζονται στο Κεφάλαιο V του Κανονισμού. Συγκεκριμένα, θα πρέπει να παρέχεται επαρκές 
επίπεδο προστασίας των δεδομένων που διαβιβάζονται, ως προνοείται στο άρθρο 44 του 
Κανονισμού. Επομένως, θα πρέπει να υφίσταται μία από τις ακόλουθες προϋποθέσεις: 
41.1.  απόφαση επάρκειας, δυνάμει του άρθρου 45 του Κανονισμού, 
41.2.  κατάλληλες εγγυήσεις, δυνάμει του άρθρου 46 του Κανονισμού, 
41.3.  παρεκκλίσεις για ειδικές καταστάσεις, δυνάμει του άρθρου 49 του Κανονισμού. 
 
42.  Λόγω της ανωτέρω απόφασης του Ευρωπαϊκού Δικαστηρίου, υπόθεση C-311/18, 
δεν υπήρχε κατά τον ουσιώδη χρόνο απόφαση επάρκειας των Η.Π.Α. 
 
Στην  παρούσα  Απόφαση  δεν  απαιτείται  πιο  λεπτομερής  ανάλυση  της  νομικής 
43. 
κατάστασης των Η.Π.Α. (ως τρίτης χώρας), αφού το ΔΕΕ έχει ήδη ασχοληθεί με αυτή, στην 
προαναφερθείσα  απόφαση  της  16ης  Ιουλίου  2020.  Βάσει  της  απόφασης  του  ΔΕΕ, 
προκύπτει ότι η απόφαση επάρκειας ΕΕ - ΗΠΑ δεν παρείχε επαρκές επίπεδο προστασίας 
για  φυσικά  πρόσωπα  βάσει  της  σχετικής  νομοθεσίας  των  Η.Π.Α.  και  της  εφαρμογής 
επίσημων προγραμμάτων παρακολούθησης, μεταξύ άλλων δυνάμει του άρθρου 702 της 
FISA  και  του  εκτελεστικού  διατάγματος  12333  σε  συνδυασμό  με  την  προεδρική  οδηγία 
πολιτικής 28 (PPD-28). 

 

13 

 
44. 
Στην ανωτέρω απόφαση του ΔΕΕ, ημερομηνίας 16 Ιουλίου 2020, αναφέρθηκε ότι οι 
τυποποιημένες συμβατικές ρήτρες ως εργαλείο διαβίβασης δεν μπορούν να δεσμεύσουν 
τις αρχές της τρίτης χώρες. Συγκεκριμένα, και μεταξύ άλλων, αναφέρονται τα ακόλουθα:  
«125. Εντούτοις, μολονότι οι προαναφερθείσες ρήτρες είναι δεσμευτικές για τον υπεύθυνο 
της επεξεργασίας ο οποίος είναι εγκατεστημένος εντός της Ένωσης και για τον αποδέκτη 
της  διαβίβασης  δεδομένων  προσωπικού  χαρακτήρα  ο  οποίος  είναι  εγκατεστημένος  σε 
τρίτη χώρα, στην περίπτωση που έχουν συνάψει σύμβαση παραπέμποντας στις ρήτρες 
αυτές, δεν αμφισβητείται ότι οι εν λόγω ρήτρες δεν δεσμεύουν τις αρχές της τρίτης χώρας, 
δεδομένου ότι δεν είναι συμβαλλόμενα μέρη της σύμβασης. 
 
126.  Μολονότι,  επομένως,  υφίστανται  καταστάσεις  στις  οποίες,  ανάλογα  με  το  στάδιο 
εξέλιξης του δικαίου και τις πρακτικές που ισχύουν στην οικεία τρίτη χώρα, ο αποδέκτης 
τέτοιας διαβίβασης είναι σε θέση να διασφαλίσει την αναγκαία προστασία των δεδομένων 
αποκλειστικώς  και  μόνον  βάσει  των  τυποποιημένων  ρητρών  προστασίας  δεδομένων, 
υπάρχουν  άλλες  περιπτώσεις  στις  οποίες  οι  όροι  που  περιέχονται  στις  ρήτρες  αυτές 
ενδέχεται  να  μην  αποτελούν  επαρκές  μέσο  για  να  εξασφαλίσουν,  στην  πράξη,  την 
αποτελεσματική  προστασία  των  δεδομένων  προσωπικού  χαρακτήρα  που  διαβιβάζονται 
στην οικεία τρίτη χώρα. Τούτο συμβαίνει, παραδείγματος χάριν, όταν το δίκαιο της τρίτης 
χώρας επιτρέπει στις δημόσιες αρχές της να επεμβαίνουν στην άσκηση των δικαιωμάτων 
των οποίων απολαύουν τα υποκείμενα των δεδομένων σε σχέση με τα δεδομένα αυτά.» 
 
45.  Επομένως, το ΔΕΕ συμπέρανε στην απόφασή του ότι οι τυποποιημένες συμβατικές 
ρήτρες δεν μπορούν να παρέχουν, για την τήρηση του απαιτούμενου από το δίκαιο της 
Ένωσης  επιπέδου  προστασίας,  εγγυήσεις  οι  οποίες  να  βαίνουν  πέραν  της  συμβατικής 
υποχρέωσης. Συγκεκριμένα, στην απόφαση επεξηγείται ότι: 
«133. Καθίσταται συνεπώς σαφές ότι οι τυποποιημένες ρήτρες προστασίας δεδομένων οι 
οποίες θεσπίζονται από την Επιτροπή δυνάμει του άρθρου 46, παράγραφος 2, στοιχείο γʹ, 
του ΓΚΠΔ έχουν ως αποκλειστικό σκοπό να παράσχουν στους εγκατεστημένους εντός της 
Ένωσης υπευθύνους επεξεργασίας ή εκτελούντες την επεξεργασία συμβατικές εγγυήσεις 
που να εφαρμόζονται ομοιόμορφα σε όλες τις τρίτες χώρες και, ως εκ τούτου, ανεξαρτήτως 
του επιπέδου προστασίας το οποίο διασφαλίζεται σε καθεμία από αυτές. Στο μέτρο που 
αυτές  οι  τυποποιημένες  ρήτρες  προστασίας  δεδομένων  δεν  είναι  δυνατόν,  ως  εκ  της 
φύσεώς  τους,  να  παρέχουν  εγγυήσεις  οι  οποίες  να  βαίνουν  πέραν  μιας  συμβατικής 
υποχρέωσης  μέριμνας  για  την  τήρηση  του  απαιτούμενου  από  το  δίκαιο  της  Ένωσης 
επιπέδου προστασίας, ενδέχεται να απαιτείται, ανάλογα με τη κατάσταση που επικρατεί 
στην  τάδε  ή  τη  δείνα  τρίτη  χώρα,  η  λήψη  πρόσθετων  μέτρων  από  τον  υπεύθυνο 
επεξεργασίας προκειμένου να διασφαλίζεται η τήρηση αυτού του επιπέδου προστασίας.» 
 
46.  Ωστόσο,  ο  Καθ’  ου  δεν  έχει  ενημερώσει  το  Γραφείο  μου  για  ύπαρξη  κατάλληλων 
εγγυήσεων,  δυνάμει  του  άρθρου  46  του  Κανονισμού,  ούτε  για  οποιαδήποτε 
συμπληρωματικά μέτρα τα οποία απαιτούνταν. 
 
47.  Πέραν τούτου, ο Καθ’ ου δεν έκανε οποιαδήποτε αναφορά προς το Γραφείο μου για 
παρεκκλίσεις  για  ειδικές  καταστάσεις,  δυνάμει  του  άρθρου  49  του  Κανονισμού.  Σε  κάθε 
περίπτωση,  δεν  μπορεί  να  επικληθεί  ως  νομική  βάση  κάποια  από  τις  παρεκκλίσεις  του 
άρθρου 49 του Κανονισμού. Η συγκατάθεση των χρηστών δεν μπορεί να χρησιμοποιηθεί 
για  συνήθεις  επαναλαμβανόμενες  διαβιβάσεις  (όπως  αυτή  που  ενεργοποιείται  σε  κάθε 
περίπτωση  που  ο  χρήστης  επισκέπτεται  τον  ιστότοπο),  αλλά  μόνο  ως  παρέκκλιση  για 
ειδικές περιπτώσεις. Άλλωστε, υπενθυμίζω ότι αναφορικά με την εν λόγω απόφαση, ο Καθ’ 

 

14 

ου  ανέφερε  ότι  αυτή  δεν  τυγχάνει  εφαρμογής  από  τον  ίδιο,  επειδή  δεν  διαβιβάζονται 
οποιαδήποτε δεδομένα. 
 
48.  Επομένως,  ο  Καθ’  ου  δεν  απέδειξε  ότι,  λόγω  της  διαβίβασης,  το  επίπεδο 
προστασίας των φυσικών προσώπων που εγγυάται ο Κανονισμός δεν υπονομεύεται, κατά 
παράβαση του άρθρου 44 του Κανονισμού. 
 
49.  Δυνάμει  του  άρθρου  5(2)  του  Κανονισμού,  ο  υπεύθυνος  επεξεργασίας  φέρει  την 
ευθύνη και είναι σε θέση να αποδείξει τη συμμόρφωση με την παράγραφο 1 («λογοδοσία»). 
Ωστόσο, βάσει των θέσεων που ο Καθ’ ου υπέβαλε προς το Γραφείο μου, διαπιστώνω ότι 
όχι μόνο δεν έχει αποδείξει τη συμμόρφωσή του με το άρθρο 5(1) του Κανονισμού, αλλά 
ούτε και αναγνωρίζει την επεξεργασία η οποία διενεργήθηκε λόγω της δικής του απόφασης 
για ενσωμάτωση του εργαλείου. 
 
50.  Επομένως,  διαπιστώνω  παραβίαση  του  άρθρου  5(2)  από  τον  Καθ’  ου.  Η 
διαπίστωση  αυτή  θα  ίσχυε  ακόμη  κι  εάν  δεν  υπήρχε  διαβίβαση  των  δεδομένων  του 
καταγγέλλοντος στις Η.Π.Α. 
 
51.  Πέραν των ανωτέρω, θα πρέπει να εξεταστεί κατά πόσο η Google LLC υπόκειται, 
στην  παρούσα  υπόθεση,  στις  υποχρεώσεις  που  ορίζονται  στο  Κεφάλαιο  V  του 
Κανονισμού. Με βάση τις Κατευθυντήριες Γραμμές 5/2021 του Ευρωπαϊκού Συμβουλίου 
Προστασίας  Δεδομένων,  προκύπτει  ότι  υφίσταται  διαβίβαση  εφόσον  «Ο  εξαγωγέας 
κοινοποιεί μέσω διαβίβασης ή καθιστά διαθέσιμα με άλλον τρόπο δεδομένα προσωπικού 
χαρακτήρα,  τα  οποία  υπόκεινται  στην  εν  λόγω  επεξεργασία,  σε  άλλον  υπεύθυνο 
επεξεργασίας,  από  κοινού  υπεύθυνο  επεξεργασίας  ή  εκτελούντα  την  επεξεργασία 
(«εισαγωγέας»)». Επομένως, οι απαιτήσεις του Κεφαλαίου  V του Κανονισμού πρέπει να 
τηρούνται  από τον εξαγωγέα των δεδομένων, ήτοι τον Καθ’ ου, αλλά όχι τον  εισαγωγέα 
των δεδομένων, στην προκειμένη περίπτωση τη Google LLC. 
 
52.  Επομένως,  αξιολογώντας  την  εν  λόγω  διαβίβαση,  δεν  μπορεί  να  διαπιστωθεί 
παραβίαση του άρθρου 44 του Κανονισμού από τη Google LLC. 
 
 
Δ. 
 
53.  Λαμβανομένων υπόψιν όλων των ανωτέρω στοιχείων, ως αυτά έχουν τεθεί, και με 
βάση  τις  εξουσίες  που  μου  παρέχονται  δυνάμει  του  άρθρου  57(1)(στ)  του  Κανονισμού, 
διαπιστώνω ότι υπάρχει από τον Καθ’ ου, παραβίαση: 
53.1.  του  άρθρου  5(2)  του  Κανονισμού  (ΕΕ)  2016/679,  επειδή  δεν  απέδειξε  τη 
συμμόρφωση  με  την  παράγραφο  1  του  άρθρου  5  του  Κανονισμού,  ήτοι  την  αρχή  της 
λογοδοσίας, και 
53.2.  του  άρθρου  44  του  Κανονισμού  (ΕΕ)  2016/679,  επειδή  δεν  διασφάλισε  ότι  το 
επίπεδο προστασίας του καταγγέλλοντος που εγγυάται ο Κανονισμός δεν υπονομεύεται. 
 
54.  Αφού έλαβα υπόψιν και συνεκτίμησα:  
 
(α) 
στις διατάξεις του άρθρου 58(2) και του άρθρου 83 του Κανονισμού, 
 
(β) 
ενώπιόν μου με βάση όλη την υφιστάμενη αλληλογραφία, 

όλες τις περιστάσεις και τους παράγοντες που ο καταγγέλλων και ο Καθ’ ου έθεσαν 

το ισχύον νομοθετικό έρεισμα σχετικά με τις προβλεπόμενες διοικητικές κυρώσεις 

Κατάληξη 

 

15 

 
Κρίνω ότι, υπό τις περιστάσεις δεν δικαιολογείται η επιβολή διοικητικού προστίμου. 
 
Επίσης, λόγω του νέου Πλαισίου Προστασίας Δεδομένων ΕΕ – ΗΠΑ, ήτοι της Εκτελεστικής 
Απόφασης (ΕΕ) 2023/1795 της Επιτροπής της 10ης Ιουλίου 2023, σχετικά με την επάρκεια 
του επιπέδου προστασίας των δεδομένων προσωπικού χαρακτήρα βάσει του πλαισίου ΕΕ 
- ΗΠΑ για την προστασία των δεδομένων, κρίνω ότι δεν δικαιολογείται η επιβολή άμεσης 
απαγόρευσης ή αναστολής οποιασδήποτε διαβίβασης δεδομένων από τον Καθ’ ου προς 
τη Google LLC στις Η.Π.Α. 
 
55.  Παρά ταύτα, έχοντας υπόψιν τα προαναφερθέντα γεγονότα, τη νομική πτυχή στην 
οποία  βασίζεται  η  παρούσα  Απόφαση  και  την  ανάλυση  όπως  αυτή  έχει  επεξηγηθεί 
ανωτέρω, και ασκώντας τις εξουσίες που μου παρέχει το άρθρο 58(2)(β) του Κανονισμού, 
  
Αποφάσισα  
 
κατά την κρίση μου και τηρουμένων των ανωτέρω διατάξεων, να απευθύνω στο Κυπριακό 
Πρακτορείο Ειδήσεων: 
 
Επίπληξη για την παραβίαση του άρθρου 5(2) του Κανονισμού (ΕΕ) 2016/679, 
Επίπληξη για την παραβίαση του άρθρου 44 του Κανονισμού (ΕΕ) 2016/679, και 
Εντολή όπως, σε περίπτωση που συνεχίζει να χρησιμοποιεί το εργαλείο, διασφαλίσει ότι 
η  διαβίβαση  μπορεί  να  πραγματοποιηθεί  στη  βάση  του  νέου  Πλαισίου  Προστασίας 
Δεδομένων  ΕΕ  –  ΗΠΑ,  Εκτελεστική  Απόφαση  (ΕΕ)  2023/1795, ή στη βάση  κατάλληλης 
εγγύησης δυνάμει του άρθρου 46 του Κανονισμού, και με ενημερώσει σχετικά εντός ενός 
μηνός από τη λήψη της παρούσας Απόφασης.  
 
 
 
 
 
 
 
 
Ειρήνη Λοϊζίδου Νικολαΐδου 
Επίτροπος Προστασίας 
Δεδομένων Προσωπικού Χαρακτήρα 
 
 
 
 
 

   28 Φεβρουαρίου 2024 

 

16 

