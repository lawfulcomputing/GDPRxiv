 

Iktatószám:  NAIH/4410-1/2023 
Előzmény:   NAIH/2866/2022 
Ügyintéző:   (…) 

Tárgy:  határozat és eljárási bírság 
elengedésére irányuló kérelmet 
elutasító végzés 

 

 
A  Nemzeti  Adatvédelmi és Információszabadság  Hatóság (a  továbbiakban:  Hatóság)  a (…) 
(székhely:  (…),  a  továbbiakban:  „Ügyfél”  vagy  „Társaság”)  által  a  (…)  alatt  üzemelő  (…) 
szolárium  stúdióban  (a  továbbiakban:  telephely)  működtetett  kamerákkal  összefüggő 
adatkezelésnek  a  természetes  személyeknek  a  személyes  adatok  kezelése  tekintetében 
történő  védelméről  és  az  ilyen  adatok  szabad  áramlásáról,  valamint  a  95/46/EK  irányelv 
hatályon kívül helyezéséről szóló 2016/679 (EU) rendeletnek (a továbbiakban: „GDPR” vagy 
„általános  adatvédelmi  rendelet”)  való  megfelelésének  vizsgálatára  hivatalból 
indított 
adatvédelmi hatósági eljárásában az alábbi döntéseket hozza. 
 
 
1. 

A Hatóság határozatában megállapítja, hogy a vizsgált adatkezelés megsértette 

1.1. a GDPR 6. cikk (1) bekezdését; 
1.2. a GDPR 13. cikk (1)-(2) bekezdését. 

és a fentiekben megállapított jogsértések miatt a Társaságot elmarasztalja.  

A  határozattal  szemben  közigazgatási  úton  jogorvoslatnak  nincs  helye,  de  a  közléstől 
számított  30  napon  belül  a  Fővárosi  Törvényszékhez  címzett  keresetlevéllel  közigazgatási 
perben megtámadható. A keresetlevelet a Hatósághoz kell benyújtani, elektronikusan, amely 
azt az ügy irataival együtt továbbítja a bíróságnak. Tárgyalás tartását a keresetlevélben lehet 
kérni. A teljes személyes illetékmentességben nem részesülők számára a közigazgatási per 
illetéke  30  000  Ft,  a  per  tárgyi  illetékfeljegyzési  jog  alá  esik.  A  Fővárosi  Törvényszék  előtti 
eljárásban a jogi képviselet kötelező. 
 
 
2 .  
A Hatóság végzésében a Társaság eljárási bírság elengedésére vagy mérséklésére 
vonatkozó kérelmét elutasítja és egyben felszólítja a Társaságot, hogy a NAIH/2866-3/2022 
ügyiratszámú végzésben kiszabott 50.000,-Ft (azaz ötvenezer forint) összegű eljárási bírság 
megfizetésének  haladéktalanul,  de  legkésőbb  a  jelen  végzés  kézhezvételétől  számított             
15 munkanapon belül tegyen eleget.  
 
A végzéssel szemben közigazgatási úton jogorvoslatnak nincs helye, de a közléstől számított 
30  napon  belül  a  Fővárosi  Törvényszékhez  címzett  keresetlevéllel  közigazgatási  perben 
megtámadható. A keresetlevelet a Hatósághoz kell benyújtani, elektronikusan, amely azt az 
ügy irataival együtt továbbítja a bíróságnak. Tárgyalás tartását a keresetlevélben lehet kérni. 
A teljes személyes illetékmentességben nem részesülők számára a közigazgatási per illetéke 
30 000 Ft, a per tárgyi illetékfeljegyzési jog alá esik. A Fővárosi Törvényszék előtti eljárásban 
a jogi képviselet kötelező. 

 

*** 

A fenti 2. ponthoz kapcsolódóan (eljárás bírság) a Hatóság az alábbi tájékoztatást nyújtja: 
 
A  bírságot  a  Hatóság  központosított  bevételek  beszedési  célelszámolási  forintszámlája 
(10032000-01040425-00000000  Központosított  beszedési  számla  IBAN:  HU83  1003  2000 
0104  0425  0000  0000)  javára  kell  átutalással  megfizetni.  Az  összeg  átutalásakor  a  NAIH-
4410/2023 BÍRS. számra kell hivatkozni. 

………………………………………………………………………………………………… 
1055 Budapest 
Falk Miksa utca 9-11. 
 

ugyfelszolgalat@naih.hu 
www.naih.hu 

Tel.: +36 1 391-1400 
Fax: +36 1 391-1410 

A bírságot megfizetni a pénzforgalom lebonyolításáról szóló 35/2017. (XII. 14.) MNB rendelet 
28. § a) pontjának aa) alpontjában (átutalás), b) pontjának bb) alpontjában (készpénzbefizetés 
fizetési  számlára),  c)  pontjában  (fizetési  számla  nélküli 
fizetési  mód  különösen  a 
készpénzátutalás) felsorolt fizetési módok formájában lehet. A kötelezettség teljesítése során 
irányadó ugyanezen rendelet VI. fejezete, azzal a kitétellel, hogy a Hatóság épületében nincs 
lehetőség a bírságösszeg befizetésére. 
 
Amennyiben  a  Társaság  a  bírságfizetési  kötelezettségének  határidőben  nem  tesz  eleget, 
késedelmi  pótlékot  köteles  fizetni.  A  késedelmi  pótlék  mértéke  a  törvényes  kamat,  amely  a 
késedelemmel érintett naptári félév első napján érvényes jegybanki alapkamattal egyezik meg. 
A  késedelmi  pótlékot  a  Hatóság  központosított  bevételek  beszedési  célelszámolási 
forintszámlája (10032000-01040425-00000000 Központosított beszedési számla) javára kell 
megfizetni.  
 
Amennyiben a Társaság az eljárási bírság megfizetésének a fenti határidőn belül nem tesz 
eleget, a Hatóság elrendeli a bírság és a késedelmi pótlék behajtását és ennek végrehajtása 
érdekében az adóhatósághoz fordul. 

 

INDOKOLÁS 

 
I. Tényállás 
 
(1)  A Hatósághoz 2019.01.10. napján bejelentés érkezett, amelyben a bejelentő a Társaság 
által  a  fenti  telephelyen  felszerelt  kamerákkal  folytatott  adatkezelést  kifogásolta. 
Tekintettel arra, hogy az ennek alapján indított vizsgálati eljárásban a tényállás nem volt 
feltárható,  a  Hatóság  2021.10.11.  napján  hivatalból  hatósági  eljárást 
indított 
(NAIH/7643-1/2022).  A  NAIH/7643-1/2022  ügyiratszámú  végzést  a  Társaság 
2021.10.18.  napján  vette  át.  A  válaszadásra  abban  szabott  15  napos  határidő 
2021.11.02.  napján  járt  le,  de  a  Társaság  a  válaszát  csak  2021.11.04.  napján  adta 
postára, a küldemény a Hatósághoz 2021.11.08. napján érkezett be. 

 
(2)  A Társaság NAIH/7643-2/2021 ügyiratszámú nyilatkozata szerint a Társaság a GDPR 
6.  cikk  (1)  bekezdés  f)  pontja  alapján  jogos  érdek  jogalappal  végzett  kamerás 
megfigyelést  a  telephelyen  az  élet-,  testi  épség,  személyi  szabadság  védelme 
érdekében,  valamint  vagyonvédelem  céljából.  A  4  db  kamera  látószögét  bemutató 
pillanatképeket  a  Társaság  a  válaszához  csatolta.  Ezek  alapján  a  kamerák  egyike  a 
Társaság  egyik  munkaállomására  volt  irányítva,  egy  a  külső  bejáratot  és  ahhoz 
kapcsolódóan részben a közterületet figyelte, további kettő a szolárium ügyfélforgalom 
számára  nyitott  belső  tereire  volt  irányítva.  A  Társaság  által  csatolt  kameraképek 
alapján, a megfigyelés céljának szempontjából nem releváns terület kitakarása vagy a 
megfigyelt rész informatikai eszközökkel történő szűrése (a továbbiakban: maszkolás) 
nem  volt  beállítva.  A  kamerarendszer  látószögeit  a  Társaság  helyszínrajzon  is 
bemutatta.  A  Társaság  által  benyújtott  kameraképekből  és  helyszínrajzból 
megállapítható volt, hogy a látószögekbe részlegesen egyes szoláriumi gépek, illetve az 
állószoláriumokba vezető ajtók is beleestek.  
A Társaság állítása szerint papíralapú adatkezelési tájékoztatót a szolárium ügyfelei a 
recepciós pultban dolgozó személytől tudtak kérni; a dolgozók tájékoztatása a Társaság 
szerint szóban és munkaköri leírásokban valósult meg, azonban  ezeket az állításokat 
bizonyítékkal a Társaság nem igazolta.  
A  kamerás  adatkezelés  tényére  figyelmeztető  matricákat  a  Társaság  által  benyújtott 
fényképek alapján ugyanakkor a Társaság a bejárati ajtón kívül és a telephely területén 
belül is elhelyezett.  

 

 

2 

(3)  A  Társaság  válaszának  ismeretében  a  tényállás  további  tisztázása  vált  szükségessé, 
ezért  a  Hatóság  a  NAIH/2866-1/2022.  ügyiratszámú  végzésével  postai  úton  újból 
megkereste  a  Társaságot  a  kérdéseivel.  A  válaszadásra  a  Hatóság  a  végzés 
kézhezvételétől számított 15 napos határidőt szabott. A Magyar Posta Zrt. kézbesítési 
igazolása  szerint  a  Hatóság  NAIH/2866-1/2022.  ügyiratszámú  végzését  a  Társaság 
2022.02.21.  napján  átvette,  így  a  válaszadási  határidő  2022.03.08.  napjára  esett.  A 
Társaság válasza a Hatósághoz 2022.03.28. napján, postai úton érkezett be. 

 
(4)  A  NAIH/2866-2/2022.  ügyiratszámú  tárgyi  válaszában  a  Társaság  tájékoztatta  a 
Hatóságot,  hogy  a  megjelölt  címen  már  sem  szoláriumot  nem  üzemeltet,  sem  más 
tevékenységet ott nem folytat. Emellett válaszában előadta, hogy a Társaság honlappal 
nem rendelkezik. A Társaság válasza további információt nem tartalmazott. A válaszhoz 
a Társaság mellékletet nem csatolt. A Hatóság hivatkozott végzésében feltett kérdésekre 
a  Társaság  választ  nem  adott,  ennek  részeként  a  Hatóság  kérése  ellenére  az 
érdekmérlegelési tesztet a Társaság nem mutatta be, arra vonatkozó nyilatkozatot sem 
tett,  hogy  ilyen  dokumentummal  rendelkezne.  A  Társaság  válasza  se  arról  szóló 
nyilatkozatot,  se  arra  vonatkozó  bizonyítékot  nem  tartalmazott,  hogy  a  kamerás 
adatkezelésével felhagyott volna vagy a kamerarendszer leszerelése megvalósult volna.  

 
(5)  A  válasz  kézhezvételének  napján  a  Hatóság  lekérdezte  a  Társaság  cégkivonatát, 
amelyben  a  (…),  mint  a  Társaság  telephelye  továbbra  is  fel  volt  tüntetve,  így  az  a 
válaszadásakor  a  Társaság  tevékenysége  gyakorlásának  a  létesítő  okiratában  foglalt 
tartós, önállósult üzleti (üzemi) letelepedéssel járó helye volt. 

 
(6)  A fentiekre tekintettel, a Hatóság a NAIH/2866-3/2022 ügyiratszámú végzésében eljárási 
bíráság kiszabása mellett, ismételten felhívta a Társaságot a tényállás tisztázására.  A 
végzést  a  vonatkozó  kézbesítési  igazolás  alapján  a  Társaság  2022.04.26.  napján 
átvette, de arra csak 2022.06.02. napján válaszolt.  

 
(7)  A  NAIH/2866-4/2022.  ügyiratszámú  tárgyi  válaszában  a  Társaság  előadta,  hogy  a 
hivatkozott telephelyen nem üzemeltet semmilyen üzletet, illetve azt más tevékenységre 
sem  használja.  Nyilatkozata  szerint  a  cégkivonatában  szereplő  több  telephellyel 
ugyanez a helyzet, mindössze egy telephelyét használja ténylegesen az ott feltüntetettek 
közül. Állítása szerint a tárgyi telephelyen korábban üzemelt kamerákat már leszerelte 
és az ingatlanból eltávolította.  
Nyilatkozata  szerint  személyes 
tragédia,  egészségügyi  problémák  és  anyagi 
nehézségek  miatt  az  adminisztrációs  terheinek,  a  szükséges  cégeljárást  is  ide  értve, 
eleget tenni tartósan nem tud. Erre tekintettel kérte az eljárási bírság mérséklését vagy 
elengedését.  A  tárgyi  nyilatkozat  csatolt  bizonyítékot,  mellékletet  nem  tartalmazott,  a 
Hatóság kérése ellenére az érdekmérlegelési tesztet a Társaság nem mutatta be, arra 
vonatkozó nyilatkozatot sem tett, hogy ilyen dokumentummal rendelkezne.  

 
II. Alkalmazott jogszabályi rendelkezések 
 
(8)  A  GDPR  hatálya  alá  tartozó  adatkezelésre  az  Infotv.  2.  §  (2)  bekezdése  szerint  az 
általános  adatvédelmi  rendeletet  az  ott  megjelölt  rendelkezésekben  meghatározott 
kiegészítésekkel kell alkalmazni. 

 
(9)  Az  Infotv.  60.  §  (1)  bekezdése  alapján  a  személyes  adatok  védelméhez  való  jog 

érvényesülése érdekében a Hatóság hivatalból adatvédelmi hatósági eljárást indíthat. 

 
(10)  Az  általános  adatvédelmi  rendelet  eltérő  rendelkezése  hiányában  a  kérelemre  indult 
adatvédelmi hatósági eljárásra az általános közigazgatási rendtartásról szóló 2016. évi 

 

3 

CL.  törvény  (a  továbbiakban:  Ákr.)  rendelkezéseit  kell  alkalmazni  az  Infotv.-ben 
meghatározott eltérésekkel. 

 
(11)  A hivatalbóli eljárásokban az Ákr. kérelemre indult eljárásokra vonatkozó rendelkezéseit 

az e törvény 103-104.§-ban foglalt eltéréseivel kell alkalmazni.  

 
(12)  A  GDPR  4.  cikk  1.  pontja  alapján  „személyes  adat”:  azonosított  vagy  azonosítható 
természetes  személyre  („érintett”)  vonatkozó  bármely  információ;  azonosítható  az  a 
természetes  személy,  aki  közvetlen  vagy  közvetett  módon,  különösen  valamely 
azonosító,  például  név,  szám,  helymeghatározó  adat,  online  azonosító  vagy  a 
természetes  személy  testi,  fiziológiai,  genetikai,  szellemi,  gazdasági,  kulturális  vagy 
szociális azonosságára vonatkozó egy vagy több tényező alapján azonosítható. 

 
(13)  A  GDPR  4.  cikk  2.  pontja  alapján  „adatkezelés”:  a  személyes  adatokon  vagy 
adatállományokon automatizált vagy nem automatizált módon végzett bármely művelet 
vagy  műveletek  összessége,  így  a  gyűjtés,  rögzítés,  rendszerezés,  tagolás,  tárolás, 
átalakítás vagy megváltoztatás, lekérdezés, betekintés, felhasználás, közlés továbbítás, 
terjesztés  vagy  egyéb módon  történő  hozzáférhetővé  tétel  útján,  összehangolás  vagy 
összekapcsolás, korlátozás, törlés, illetve megsemmisítés. 

 
(14)  A GDPR 6. cikk (1) bekezdés szerint: 

A  személyes  adatok  kezelése  kizárólag  akkor  és  annyiban  jogszerű,  amennyiben 
legalább az alábbiak egyike teljesül: 

a)  az érintett hozzájárulását adta személyes adatainak egy vagy több konkrét célból történő 

kezeléséhez; 

b)  az adatkezelés olyan szerződés teljesítéséhez szükséges, amelyben az érintett az egyik 
fél, vagy az a szerződés megkötését megelőzően az érintett kérésére történő lépések 
megtételéhez szükséges; 

c)  az adatkezelés az adatkezelőre vonatkozó jogi kötelezettség teljesítéséhez szükséges; 
d)  az  adatkezelés  az  érintett  vagy  egy  másik  természetes  személy  létfontosságú 

érdekeinek védelme miatt szükséges; 

e)  az  adatkezelés  közérdekű  vagy  az  adatkezelőre  ruházott  közhatalmi  jogosítvány 

gyakorlásának keretében végzett feladat végrehajtásához szükséges; 

f)  az adatkezelés az adatkezelő vagy egy harmadik fél jogos érdekeinek érvényesítéséhez 
szükséges, kivéve, ha ezen érdekekkel szemben elsőbbséget élveznek az érintett olyan 
érdekei vagy alapvető jogai és szabadságai, amelyek személyes adatok védelmét teszik 
szükségessé, különösen, ha az érintett gyermek. 
Az  első  albekezdés  f)  pontja  nem  alkalmazható  a  közhatalmi  szervek  által  feladataik 
ellátása során végzett adatkezelésre. 

 
(15)  A GDPR 13. cikk (1)-(2) bekezdései alapján:  

(1) Ha  az  érintettre  vonatkozó  személyes  adatokat  az  érintettől  gyűjtik,  az  adatkezelő  a 
személyes adatok megszerzésének időpontjában az érintett rendelkezésére bocsátja a 
következő információk mindegyikét: 

a)  az  adatkezelőnek  és  -  ha  van  ilyen  -  az  adatkezelő  képviselőjének  a  kiléte  és 

elérhetőségei; 

b)  az adatvédelmi tisztviselő elérhetőségei, ha van ilyen; 
c)  a személyes adatok tervezett kezelésének célja, valamint az adatkezelés jogalapja; 
d)  a 6. cikk (1) bekezdésének f) pontján alapuló adatkezelés esetén, az adatkezelő vagy 

harmadik fél jogos érdekei; 

e)  adott esetben a személyes adatok címzettjei, illetve a címzettek kategóriái, ha van ilyen; 
f)  adott  esetben  annak  ténye,  hogy  az  adatkezelő  harmadik  országba  vagy  nemzetközi 
szervezet  részére  kívánja  továbbítani  a  személyes  adatokat,  továbbá  a  Bizottság 

 

4 

megfelelőségi határozatának léte vagy annak hiánya, vagy a 46. cikkben, a 47. cikkben 
vagy  a  49.  cikk  (1)  bekezdésének  második  albekezdésében  említett  adattovábbítás 
esetén a megfelelő és alkalmas garanciák megjelölése, valamint az azok másolatának 
megszerzésére szolgáló módokra vagy az azok elérhetőségére való hivatkozás. 

(2) Az  (1)  bekezdésben  említett  információk  mellett  az  adatkezelő  a  személyes  adatok 
megszerzésének  időpontjában,  annak  érdekében,  hogy  a  tisztességes  és  átlátható 
adatkezelést biztosítsa, az érintettet a következő kiegészítő információkról tájékoztatja: 
a)  a  személyes  adatok  tárolásának  időtartamáról,  vagy  ha  ez  nem  lehetséges,  ezen 

időtartam meghatározásának szempontjairól; 

b)  az érintett azon jogáról, hogy kérelmezheti az adatkezelőtől a rá vonatkozó személyes 
adatokhoz való hozzáférést, azok helyesbítését, törlését vagy kezelésének korlátozását, 
és  tiltakozhat  az  ilyen  személyes  adatok  kezelése  ellen,  valamint  az  érintett 
adathordozhatósághoz való jogáról; 

c)  a 6. cikk (1) bekezdésének a) pontján vagy a 9. cikk (2) bekezdésének a) pontján alapuló 
adatkezelés  esetén  a  hozzájárulás  bármely  időpontban  történő  visszavonásához  való 
jog, amely nem érinti a visszavonás előtt a hozzájárulás alapján végrehajtott adatkezelés 
jogszerűségét; 

d)  a felügyeleti hatósághoz címzett panasz benyújtásának jogáról; 
e)  arról,  hogy  a  személyes  adat  szolgáltatása 

jogszabályon  vagy  szerződéses 
kötelezettségen  alapul  vagy  szerződés  kötésének  előfeltétele-e,  valamint  hogy  az 
érintett  köteles-e  a  személyes  adatokat  megadni,  továbbá  hogy  milyen  lehetséges 
következményeikkel járhat az adatszolgáltatás elmaradása; 

f)  a 22. cikk (1) és (4) bekezdésében említett automatizált döntéshozatal ténye, ideértve a 
profilalkotást is, valamint legalább ezekben az esetekben az alkalmazott logikára és arra 
vonatkozóan érthető információk, hogy az ilyen adatkezelés milyen jelentőséggel, és az 
érintettre nézve milyen várható következményekkel bír. 

 
(16)  A  GDPR  58.  cikk  (2)  bekezdés  b)  pontja  értelmében  a  felügyeleti  hatóság  korrekciós 
hatáskörében  eljárva  elmarasztalja  az  adatkezelőt  vagy  az  adatfeldolgozót,  ha 
adatkezelési tevékenysége megsértette e rendelet rendelkezéseit. 

jogalap.  A 

jogos  érdek 

 
III. Döntés 
 
(17)  III.1.  A  kamerás  adatkezelések  esetében  jellemzően  az  adatkezelő  jogos  érdeke1  az 
fogalmi  eleme  az  adatkezelő  mérlegelési 
alkalmazott 
kötelezettsége.  Az  adatkezelő  köteles  előzetes,  írásbeli  érdekmérlegelési 
teszt 
készítésére  ahhoz,  hogy  erre  a  jogalapra  hivatkozni  tudjon.  A  jogos  érdek  jogalapot 
akkor  alkalmazhatja  az  adatkezelő,  ha  annak  alkalmazását  az  érdekmérlegelési  teszt 
eredménye  alátámasztja  (tehát  az  érdekmérlegelési  teszt  léte  önmagában  nem 
elegendő).  Az  érdekmérlegelés  tesztje  a  különböző  érdekek  azonosítására  és  azok 
kiegyensúlyozására  épül.  Ennek  keretében  egyebek  mellett  vizsgálni  kell  a 
szükségesség-arányosság  kérdését  és  az  érintettek  észszerű  elvárásait  is.  Ezek 
mérlegelésekor  szem  előtt  kell  tartani,  hogy  az  érintettek  érdekei  elsőbbséget 
élvezhetnek  az  adatkezelő  érdekeivel  szemben,  illetve  mérlegelni  kell  azt  is,  hogy  az 
adatkezelés  kezdetekor  az  érintettek  számíthatnak-e  észszerűen  arra,  hogy  az 
adatkezelő az adott célból kezeli az adataikat. 

 

 

1 GDPR 6. cikk (1) bekezdés f) pont: A személyes adatok kezelése kizárólag akkor és annyiban jogszerű, amennyiben legalább 
az alábbiak egyike teljesül: 
f) az adatkezelés az adatkezelő vagy egy harmadik fél jogos érdekeinek érvényesítéséhez szükséges, kivéve, ha ezen érdekekkel 
szemben  elsőbbséget  élveznek  az  érintett  olyan  érdekei  vagy  alapvető  jogai  és  szabadságai,  amelyek  személyes  adatok 
védelmét teszik szükségessé, különösen, ha az érintett gyermek. Az első albekezdés f) pontja nem alkalmazható a közhatalmi 
szervek által feladataik ellátása során végzett adatkezelésre. 

 

5 

(18)  Ilyen érdekmérlegelési tesztet a Társaság a Hatóság többszöri felhívása ellenére nem 

mutatott be, így a jogos érdek jogalapra jogszerűen nem hivatkozhat.  

 
(19)  Ugyanakkor,  az  adatkezelés  a  kialakított  módon,  érdekmérlegelési  teszt  benyújtása 
mellett sem lett volna jogos érdek jogalappal alátámasztható. A Társaság által becsatolt 
fényképek  és  alaprajz  alapján,  a  bejárati  ajtót  kívülről  figyelő  kamera  részben 
közterületet is megfigyelt. A dolgozó és munkaállomása folyamatos megfigyelés alatt állt 
úgy, hogy ennek a kamerának a látószöge részlegesen egy fekvőszoláriumra is kiterjedt. 
A belső kamerák közül többnek a látószögébe esett részben vagy egészben valamelyik 
szoláriumi  gép  vagy  az  állószoláriumokba  vezető  ajtó.  A  szolgáltatást  igénybe  vevő 
érintettek ezek útjából érdemben nem tudtak kitérni, maszkolás pedig a kamerákra nem 
volt beállítva.  
 

(20)  A  kérdéses  kamerák  vonatkozásában  sem  az  adatkezelési  cél  –  amely  vélhetően  a 
vagyonvédelem  volt  –  elérésére  való  alkalmasság,  sem  az  arányosság  nem  igazolt. 
Különösen vagyonvédelmi szempontból, más elérhető megoldások (például zár, lakat, 
ablakrács,  széf,  riasztó,  mozgásérzékelő,  biztonsági  őr,  stb.)  adott  esetben  nagyobb 
biztonságot  is  jelenthetnek,  mint  egy  kamerás  adatkezelés.  Az  adatkezelés  célja 
szempontjából,  érdekmérlegelési  teszt  hiányában  nem  alátámasztott  és  nem  is 
valószínűsíthető,  hogy  a  kamerarendszer  volt  az  elérhető  megoldások  közül  a 
leghatékonyabb és egyben az érintettek magánszféráját legkevésbé terhelő megoldás. 

 
(21)  Mivel  a  Társaság  nyilatkozata  alapján,  adatkezelési  tájékoztató  csak  helyben,  papír 
alapon,  kifejezett  kérésre  válhatott  a  szolgáltatást 
igénybe  vevő  érintetteknek 
hozzáférhetővé, az adatkezelésről megfelelő tájékoztatás számukra nem volt elérhető. 
A Társaság ugyanilyen tájékoztatás dolgozók részére történő biztosítását szintén nem 
igazolta;  nyilatkozata  szerint  ez  szóbeli  tájékoztatás,  illetve  munkaköri  leírásba  foglalt 
tájékoztatás útján valósult meg, azonban erre vonatkozó állításait bizonyítékokkal nem 
támasztotta alá.  

 
(22)  A Hatóság a fentiek alapján a GDPR 6. cikk (1) bekezdésének és a GDPR 13. cikk (1)-
(2) bekezdéseinek sérelmét megállapította és a GDPR 58. cikk (2) bekezdés b) pontja 
alapján a rendelkező részben (határozat) foglaltak szerint döntött. 

 

(23)  A Társaság a nyilatkozata szerint ugyanakkor a vizsgált adatkezeléssel felhagyott, az 

eszközöket a telephelyén leszerelte. 

 
(24)  III.2.  Az  adatkezelés  körülményeinek  tisztázása  vizsgálati  eljárásban  nem  volt 
lehetséges, a Hatóság emiatt döntött a hivatalbóli hatósági eljárás megindítása mellett. 
Ennek  ellenére  a  hivatalból  indított  hatósági  eljárásban  a  Társaság  nyilatkozatai 
hiányosak,  illetve  késedelmesek  voltak.  A  Társasággal  szembeni  eljárási  bírság 
kiszabására  ezen  előzményekre  tekintettel  került  sor,  és  így  a  Hatóság  a  rendelkező 
részben  (végzés)  foglaltak  szerint,  a  Társaság  eljárási  bírság  elengedésére  vagy 
mérséklésére vonatkozó kérelmének elutasításáról döntött.  

 
IV. Egyéb kérdések 
 
(25)  Az Ákr. 112. § (1) és (2) bekezdés d) pontja, és 116. § (1) és (3) bekezdése, illetve a 
114.  §  (1)  bekezdése  alapján  mind  a  határozattal,  mind  a  végzéssel  szemben 
közigazgatási per útján van helye jogorvoslatnak. 

(26)  A  közigazgatási  per  szabályait  a  közigazgatási  perrendtartásról  szóló  2017.  évi  I. 
törvény  (a  továbbiakban:  Kp.)  határozza  meg.  A  Kp.  12.  §  (1)  bekezdése  alapján  a 

*** 

 

6 

Hatóság  döntésével  szembeni  közigazgatási  per  törvényszéki  hatáskörbe  tartozik,  a 
perre a Kp. 13. § (3) bekezdése a) pont aa) alpontja alapján a Fővárosi Törvényszék 
kizárólagosan  illetékes.  A  Kp.  27.§  (1)  bekezdés  b)  pontja  alapján  a  törvényszék 
hatáskörébe tartozó perben a jogi képviselet kötelező. Kp. 39. § (6) bekezdése szerint 
– ha törvény eltérően nem rendelkezik – a keresetlevél benyújtásának a közigazgatási 
cselekmény hatályosulására halasztó hatálya nincs. 

 
(27)  A Kp. 29. § (1) bekezdése és erre tekintettel a polgári perrendtartásról szóló 2016. évi 
CXXX.  törvény  (a  továbbiakban:  Pp.)  604.  §  szerint  alkalmazandó,  az  elektronikus 
ügyintézés és a bizalmi szolgáltatások általános szabályairól szóló 2015. évi CCXXII. 
törvény (a továbbiakban: E-ügyintézési tv.) 9. § (1) bekezdés b) pontja szerint az ügyfél 
jogi képviselője elektronikus kapcsolattartásra kötelezett. 

 
(28)  A keresetlevél benyújtásának idejét és helyét a Kp. 39. § (1) bekezdése határozza meg. 
Az egyszerűsített perről szóló tájékoztatás a Kp. 77. § (1)-(2) bekezdésén és a 124. § 
(1) bekezdés és (2) bekezdés c) pontján, illetve (5) bekezdésén alapul. A közigazgatási 
per  illetékének mértékét  az  illetékekről  szóló  1990.  évi  XCIII.  törvény  (továbbiakban: 
Itv.) 45/A. § (1) bekezdése határozza meg. Az illeték előzetes megfizetése alól az Itv. 
59.  §  (1)  bekezdése  és  62.  §  (1)  bekezdés  h)  pontja  mentesíti  az  eljárást 
kezdeményező felet. 

 
(29)  Az  Infotv.  38.  §  (2)  bekezdése  szerint  a  Hatóság  feladata  a  személyes  adatok 
védelméhez, valamint a közérdekű és a közérdekből nyilvános adatok megismeréséhez 
való  jog  érvényesülésének  ellenőrzése  és  elősegítése,  továbbá  a  személyes  adatok 
Európai  Unión  belüli  szabad  áramlásának  elősegítése.  Ugyanezen  §  (2a)  bekezdése 
szerint az általános adatvédelmi rendeletben a felügyeleti hatóság részére megállapított 
feladat-  és  hatásköröket  a  Magyarország 
jogalanyok 
tekintetében  az  általános  adatvédelmi  rendeletben  és  e  törvényben  meghatározottak 
szerint a Hatóság gyakorolja. 
A Hatóság illetékessége az ország egész területére kiterjed. 

joghatósága  alá 

tartozó 

Kelt: Budapest, az elektronikus aláírás szerint 
 
 
 
 
 

 

Dr. habil. Péterfalvi Attila 

elnök 

c. egyetemi tanár   

 

7 

