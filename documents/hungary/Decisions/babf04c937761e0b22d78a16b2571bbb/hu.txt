 

Ügyszám: NAIH-4727-9/2023. 
Ügyintéző: […] 

Tárgy: Határozat 
 

 

H A T Á R O Z A T 

 

 
A  Nemzeti  Adatvédelmi  és  Információszabadság  Hatóság  (a  továbbiakban:  Hatóság)  […] 
kérelmezőnek  (lakcíme:  […];  a  továbbiakban:  Kérelmező)  a  Hatósághoz  2023.  április  11-én  érkezett 
kérelmére  az  […]-vel  szemben  (székhelye:  […];  a  továbbiakban:  Kérelmezett)  a  Kérelmező 
hozzáférési  kérelmének  nemteljesítése  tárgyában  indult  adatvédelmi  hatósági  eljárásban  az  alábbi 
döntéseket hozza: 
 

I.  A  Hatóság  a  Kérelmező  kérelmének  helyt  ad,  és  megállapítja,  hogy  a  Kérelmezett 
megsértette  a  természetes  személyeknek  a  személyes  adatok  kezelése  tekintetében  történő 
védelméről és az ilyen adatok szabad áramlásáról, valamint a 95/46/EK rendelet hatályon kívül 
helyezéséről  szóló,  az  Európai  Parlament  és  a  Tanács  2016/679.  számú  rendelete  (a 
továbbiakban: GDPR) 12. cikk (3) bekezdését, amikor a kérelem beérkezésétől számított egy 
hónapon belül nem tett intézkedéseket a Kérelmező hozzáférési kérelme alapján. 
 

II.  A  Hatóság  a  Kérelmező  kérelmének  helyt  ad,  és  megállapítja,  hogy  a  Kérelmezett 
megsértette a GDPR 15. cikk (1) és (3) bekezdését, amikor nem adott érdemi tájékoztatást a 
Kérelmezőnek a személyes adatai kezeléséről a Kérelmező erre irányuló kérelmére sem. 

 

 

III.  A  Hatóság  a  Kérelmező  kérelmének  helyt  ad,  és  a  GDPR  58.  cikk  (2)  bekezdés  c)  pontja 
alapján  kötelezi  a  Kérelmezettet  a  Kérelmező  hozzáférési  kérelmének  teljesítésére  a  jelen 
határozat véglegessé válásától számított 30 napon belül. 

IV.  A Hatóság az I.-II. pontokban megállapított jogsértések miatt a Kérelmezettet hivatalból 

 

10 000 000 Ft, azaz tízmillió forint 

 

adatvédelmi bírság megfizetésére kötelezi, amelyet a jelen határozat véglegessé válásától 
számított 30 napon belül köteles teljesíteni. 
 

* * * 

 

A  bírságot  a  Hatóság  központosított  bevételek  beszedése  célelszámolási  forintszámlája  (10032000-
01040425-00000000 Központosított beszedési számla IBAN: HU83 1003 2000 0104 0425 0000 0000) 
javára kell megfizetni. Az összeg átutalásakor a NAIH-4727/2023. BÍRS. számra kell hivatkozni. 
 
Ha  a Kérelmezett  a  bírságfizetési  kötelezettségének  határidőben  nem  tesz eleget,  késedelmi  pótlékot 
köteles fizetni. A késedelmi pótlék mértéke a törvényes kamat, amely a késedelemmel érintett naptári 
félév első napján érvényes jegybanki alapkamattal egyezik meg. A bírság és a késedelmi pótlék meg 
nem  fizetése  esetén  a  Hatóság  elrendeli  a  határozat  végrehajtását,  a  bírság  és  a  késedelmi  pótlék 
adók módjára  történő  behajtását. A  bírság  és a  késedelemi  pótlék  adók módjára  történő behajtását  a 
Nemzeti Adó- és Vámhivatal végzi.  
 
A  határozat  III.  pontjában  foglalt  kötelezettség  teljesítését  a  Kérelmezettnek  a  Hatóság  felé  a 
teljesítéssel egyidejűleg, azaz a jelen határozat véglegessé válásától számított 30 napon belül igazolnia 
kell, a teljesítés megtörténtét alátámasztó bizonyítékokkal. 

………………………………………………………………………………………………………… 
ugyfelszolgalat@naih.hu 
1055 Budapest 
Falk Miksa utca 9-11. 
www.naih.hu 
 
 

Tel.: +36 1 391-1400 
Fax: +36 1 391-1410 

 
A jelen határozattal szemben közigazgatási úton jogorvoslatnak nincs helye, de az a közléstől számított 30 
napon  belül  a  Fővárosi  Törvényszékhez  címzett  keresetlevéllel  közigazgatási  perben  megtámadható.  A 
keresetlevelet a Hatósághoz kell benyújtani, elektronikusan, amely azt az ügy irataival együtt továbbítja a 
bíróságnak.1  A  tárgyalás  tartása  iránti  kérelmet  a  keresetlevélben  jelezni  kell.  A  teljes  személyes 
illetékmentességben  nem  részesülők  számára  a  közigazgatási  per  illetéke  30  000  Ft,  a  per  tárgyi 
illetékfeljegyzési jog alá esik. A Fővárosi Törvényszék előtti eljárásban a jogi képviselet kötelező. 
 

 

I N D O K O L Á S 

 
I. Az eljárás tárgya és a tényállás 
 
(1) 

A  Kérelmező  a  Hatósághoz  2023.  április  11-én  érkezett  kérelmében  előadta,  hogy  2023. 
február 28-án a Kérelmezett eljárása miatt panaszt tett a Kérelmezettnél. A panaszban előadta, 
hogy  a  Kérelmezett  volt  ügyfeleként  a  Kérelmezettnél  vezetett  számlája  2022  decemberében 
került megszüntetésre, melyet megelőzően több alkalommal is személyesen kellett megjelennie 
a  Kérelmezett  valamely  bankfiókjában.  A  Kérelmezett  2022.  december  5-én  átutalta  a 
Kérelmező  részére  a  számla  zárásakor  a  számlán  található  összeget  a  Kérelmező  által 
megadott  számlaszámra.  A  Kérelmezett  a  Kérelmező  részére  küldött  levelében  a  szerződés 
lezárásának  időpontját  2023.  január  5.napjában  határozta  meg.  Ennek  ellenére  2023.  február 
23-án  hívást  kapott  a  […]  telefonszámról,  amely  hívás  során  a  Kérelmezett  ügyintézője  arról 
tájékoztatta,  hogy  a  lezárt  folyószámlájára  terhelés  érkezett  egy  2022  októberi  parkolási  díj 
miatt, ezért a számlája mégsem zárható le, és felszólította a Kérelmezőt, hogy fizessen meg a 
Kérelmezett  felé  689  Ft-ot.  A  Kérelmezett  ügyintézője  a  Kérelmező  által  a  fenti  tartozással 
összefüggésben  nem  tudott  további  tájékoztatást  adni.  Ezért  a  Kérelmező  kérte,  hogy  a 
Kérelmezett  munkatársa  intézkedésének  okairól,  és  adatai,  többek  között  „követeléskezelési” 
célú  kezeléséről  a  természetes  személyeknek  a  személyes  adatok  kezelése  tekintetében 
történő  védelméről  és  az  ilyen  adatok  szabad  áramlásáról,  valamint  a  95/46/EK  rendelet 
hatályon  kívül  helyezéséről  szóló  2016/679.  számú  európai  parlamenti  és  tanácsi  rendelet  (a 
továbbiakban:  általános  adatvédelmi  rendelet  vagy  GDPR)  15.  cikke  szerint  a  Kérelmezett 
tájékoztassa, és a személyes adatairól adjon másolatot. 
 
A panaszbejelentés az […] számot kapta, a Kérelmezett a nyilvántartásba vételről 2023. február 
28-án kelt, az […] e-mail címről küldött elektronikus levelében tájékoztatta a Kérelmezőt. 

A  Kérelmezett  2023.  március  28-án  kelt,  postai  úton  kiküldött  levelében  elnézést  kért  a 
Kérelmezőtől,  hogy  munkatársa  kommunikációjával  megsértette.  Arról  tájékoztatta  továbbá  a 
Kérelmezőt, hogy a […] számú szerződését 2023. január 5-én lezárta, a vitatott összeget nem 
terhelte  a  számlájára.  A  Kérelmezett  információi  szerint  egy  korábbi  parkolási  díjról  a 
szolgáltató  a  számlafelmondást  követően  küldött  értesítést,  erről  tájékoztatta  a  Kérelmezőt  a 
munkatársa.  

A  Kérelmező  az  adatvédelmi  hatósági  eljárás  iránti  kérelmében  azt  kifogásolta,  hogy  a 
személyes  adatai  kezelésével  összefüggésben  előadott  hozzáférési  kérelmét  a  Kérelmezett 
válasz nélkül hagyta, azt nem teljesítette a GDPR 12. cikk (3) bekezdése szerinti egy hónapos 
határidőn belül. 

(2) 

 
(3) 

 
(4) 

 

1  A  közigazgatási  per  kezdeményezésére  a  NAIH_K01  elnevezésű  űrlap  szolgál.  Az  űrlap  az  általános  nyomtatványkitöltő  program 
(ÁNYK  program)  alkalmazásával  tölthető  ki.  Az  űrlap  hozzáférhető  és  letölthető  a  Hatóság  honlapjáról:  https://www.naih.hu/kozig-
hatarozat-birosagi-felulvizsgalata 

 

 

2 

 

(5) 

(6) 

 
(7) 

 
(8) 

 
(9) 

 
(10) 

A Kérelmező kérte a Hatóságtól, hogy állapítsa meg, a Kérelmezett megsértette a hozzáférési 
jogát,  és  kötelezze  a  Kérelmezettet  az  érintetti  kérelme  teljesítésére,  a  kért  tájékoztatás  és  a 
személyes adataihoz történő hozzáférés (másolat) biztosítására. 

A  Hatóság  NAIH-4727-2/2023.  számú  végzésében  tájékoztatta  Kérelmezettet  az  eljárás 
megindulásáról, egyidejűleg a tényállás tisztázása céljából nyilatkozattételre hívta fel. 

A  Kérelmezett  NAIH-4727-3/2023.  számon  iktatott  válaszlevelében  annak  kapcsán,  hogy  mi 
okból  nem  teljesítette  a  Kérelmező  hozzáférési  kérelmét,  előadta,  hogy  a  panaszban 
megfogalmazott problémás helyzet rendezésére törekedett: a vitatott összeget a Kérelmezőnek 
nem  kellett  megfizetnie,  továbbá  a  hívásért  és  az  eljáró  ügyintéző  magatartásáért  elnézését 
kért.  A  Kérelmező  panaszának  utolsó  mondatában  előadott  hozzáférési  kérelem  elkerülte  a 
munkatársak  figyelmét,  >>mivel  a  Kérelmező  adataira  vonatkozóan  a  „követeléskezelési”  cél 
nem  volt  értelmezhető<<,  a  Kérelmezett  ilyen  célból  a  Kérelmező  személyes  adatait  nem 
kezelte. 

A  Kérelmezett  a  Kérelmezővel  szemben  nem  egy  fennálló  lejárt  követelést  kívánt  behajtani, 
hanem az abból fakadó helyzet orvoslására törekedett, hogy a Kérelmező azelőtt szüntette meg 
a bankszámláját, hogy azon a kifogásolt 698 forintos tételt a Kérelmezett lekönyvelte volna. 

A Hatóság NAIH-4727-2/2023. számú végzésének kézhezvételét követően 2023. május 25-én 
a Kérelmezett újabb levelet küldött a Kérelmezőnek a […] számon, amelyben úgy fogalmazott, 
hogy  a  korábbi  válaszlevele  kiegészítéseként  tájékoztatja  a  Kérelmezőt,  hogy  a  személyes 
adatait követeléskezelési célból nem kezeli. Ezen túlmenően a Kérelmező személyes adatainak 
kezeléséről további információt nem közölt. 

A Kérelmező NAIH-4727-862023. számon iktatott nyilatkozata szerint 2023. június 9-én vette át 
a Kérelmezett fenti levelét, azonban annak tartalmával nem volt megelégedve, így még aznap, 
16:27  perckor  az  […]  e-mail  címről  –  hivatkozva  a  Kérelmezett  levelének  iktatószámára  –  az 
adatvedelem@[…]  e-mail  címre  küldött  elektronikus  levelében  kifogásolta  a  teljesítést,  és 
felhívta  a  Kérelmezett  figyelmét,  hogy  az  nem  felel  meg  a  GDPR  15.  cikkében  foglalt 
rendelkezéseknek,  mivel  „a  2023.  február  28-án  előterjesztett  kérelmem  tárgya  a  GDPR  15. 
cikke  szerinti  tájékoztatás  és  hozzáférési  jog  gyakorlása  volt,  melyet  mai  napig  nem 
teljesítettek.”  A  Kérelmező  kifejtette  továbbá,  hogy  a  Kérelmezett  válaszát  azért  nem  tartja 
elfogadhatónak,  mivel  kérelme  nem  kizárólag  a  „követeléskezelési”  célú  adatkezelésre 
vonatkozott,  hanem  a  személyes  adatai  kezelésével  összefüggő,  a  GDPR  15.  cikke  szerinti 
minden információra, továbbá álláspontja szerint a Kérelmezett munkatársa a gyakorlatban – a 
Kérelmezett nyilatkozatával ellentétben – a személyes adatait követeléskezelési céllal kezelte, 
valamint  amennyiben  a  Kérelmezett  követeléskezelési  céllal  nem  kezeli  a  személyes  adatait, 
úgy  nem  állapítható  meg,  hogy  a  Kérelmezett  milyen  céllal  kezelte,  illetve  kezeli  a  személyes 
adatait.  Mindezek  alapján  ismételten  kérte  a  Kérelmezettől,  hogy  a  GDPR  15.  cikke  szerinti 
tájékoztatási kötelezettségének tegyen eleget, valamint a személyes adatai másolatát a GDPR 
15. cikk (3) bekezdésének megfelelően bocsássa a rendelkezésére. A Kérelmező nyilatkozata 
szerint ezen levelére a nyilatkozata megtételének napjáig, 2023. július 11-ig, nem kapott választ 
a Kérelmezettől. 

 
II. Alkalmazott jogszabályok 
 
(11) 

A  GDPR  2.  cikk  (1)  bekezdése  alapján  a  jelen  ügy  szerinti  adatkezelésre  a  GDPR-t  kell 
alkalmazni.  
 

(12)  GDPR  (63)  preambulumbekezdés:  Ha  az  adatkezelő  nagy  mennyiségű  információt  kezel  az 
érintettre  vonatkozóan,  kérheti  az  érintettet,  hogy  az  információk  közlését  megelőzően 

3 

 

pontosítsa,  hogy  kérése  mely 
vonatkozik. 

információkra  vagy  mely  adatkezelési 

tevékenységekre 

 
(13)  GDPR  12.  cikk 

(3)  bekezdés:  Az  adatkezelő 

indokolatlan  késedelem  nélkül,  de 
mindenféleképpen  a  kérelem  beérkezésétől  számított  egy  hónapon  belül  tájékoztatja  az 
érintettet  a  15–22.  cikk  szerinti  kérelem  nyomán  hozott  intézkedésekről.  Szükség  esetén, 
figyelembe  véve  a  kérelem  összetettségét  és  a  kérelmek  számát,  ez  a  határidő  további  két 
hónappal  meghosszabbítható.  A  határidő  meghosszabbításáról  az  adatkezelő  a  késedelem 
okainak megjelölésével a kérelem kézhezvételétől számított egy hónapon belül  tájékoztatja az 
érintettet.  Ha  az  érintett  elektronikus  úton  nyújtotta  be  a  kérelmet,  a  tájékoztatást  lehetőség 
szerint elektronikus úton kell megadni, kivéve, ha az érintett azt másként kéri. 

 
(14)  GDPR  12.  cikk  (4)  bekezdés:  Ha  az  adatkezelő  nem  tesz  intézkedéseket  az  érintett  kérelme 
nyomán, késedelem nélkül, de legkésőbb a kérelem beérkezésétől számított egy hónapon belül 
tájékoztatja  az  érintettet  az  intézkedés  elmaradásának  okairól,  valamint  arról,  hogy  az  érintett 
panaszt nyújthat be valamely felügyeleti hatóságnál, és élhet bírósági jogorvoslati jogával. 

 
(15)  GDPR  15.  cikk  (1)  bekezdés:  Az  érintett  jogosult  arra,  hogy  az  adatkezelőtől  visszajelzést 
kapjon  arra vonatkozóan,  hogy  személyes  adatainak  kezelése  folyamatban van-e,  és  ha  ilyen 
adatkezelés  folyamatban  van,  jogosult  arra,  hogy  a  személyes  adatokhoz  és  a  következő 
információkhoz hozzáférést kapjon: 

a)  az adatkezelés céljai; 
b)  az érintett személyes adatok kategóriái; 
c)  azon  címzettek  vagy  címzettek  kategóriái,  akikkel,  illetve  amelyekkel  a  személyes 
adatokat  közölték  vagy  közölni  fogják,  ideértve  különösen  a  harmadik  országbeli 
címzetteket, illetve a nemzetközi szervezeteket; 

d)  adott  esetben  a  személyes  adatok  tárolásának  tervezett  időtartama,  vagy  ha  ez  nem 

lehetséges, ezen időtartam meghatározásának szempontjai; 

e)  az  érintett  azon  joga,  hogy  kérelmezheti  az  adatkezelőtől  a  rá  vonatkozó  személyes 
adatok  helyesbítését,  törlését  vagy  kezelésének  korlátozását,  és  tiltakozhat  az  ilyen 
személyes adatok kezelése ellen; 
a valamely felügyeleti hatósághoz címzett panasz benyújtásának joga; 

f) 
g)  ha  az  adatokat  nem  az  érintettől  gyűjtötték,  a  forrásukra  vonatkozó  minden  elérhető 

információ; 

h)  a 22. cikk (1) és (4) bekezdésében említett automatizált döntéshozatal ténye, ideértve a 
profilalkotást is, valamint legalább ezekben az esetekben az alkalmazott logikára és arra 
vonatkozó érthető információk, hogy az ilyen adatkezelés milyen jelentőséggel bír, és az 
érintettre nézve milyen várható következményekkel jár. 

 
(16)  GDPR 15. cikk (3) bekezdés: Az adatkezelő az adatkezelés tárgyát képező személyes adatok 
másolatát  az  érintett  rendelkezésére  bocsátja.  Az  érintett  által  kért  további  másolatokért  az 
adatkezelő az adminisztratív költségeken alapuló, észszerű mértékű díjat számíthat fel. Ha az 
érintett  elektronikus  úton  nyújtotta  be  a  kérelmet,  az  információkat  széles  körben  használt 
elektronikus formátumban kell rendelkezésre bocsátani, kivéve, ha az érintett másként kéri. 
 

(17)  GDPR  58.  cikk  (2)  bekezdés  b),  c)  és  i)  pont:  A  felügyeleti  hatóság  korrekciós  hatáskörében 

eljárva: 

b)  elmarasztalja  az  adatkezelőt  vagy  az  adatfeldolgozót,  ha  adatkezelési  tevékenysége 

megsértette e rendelet rendelkezéseit; 

c)  utasítja  az  adatkezelőt  vagy  az  adatfeldolgozót,  hogy  teljesítse  az  érintettnek  az  e 

i) 

rendelet szerinti jogai gyakorlására vonatkozó kérelmét; 
a 83. cikknek megfelelően közigazgatási bírságot szab ki, az adott eset  körülményeitől 
függően az e bekezdésben említett intézkedéseken túlmenően vagy azok helyett; 

4 

 

 

(18)  GDPR  77.  cikk  (1)  bekezdés:  Az  egyéb  közigazgatási  vagy  bírósági  jogorvoslatok  sérelme 
nélkül,  minden  érintett  jogosult  arra,  hogy  panaszt  tegyen  egy  felügyeleti  hatóságnál  – 
különösen  a  szokásos  tartózkodási  helye,  a  munkahelye  vagy  a  feltételezett  jogsértés  helye 
szerinti  tagállamban  –,  ha  az  érintett  megítélése  szerint  a  rá  vonatkozó  személyes  adatok 
kezelése megsérti e rendeletet. 
 

(19)  GDPR 83. cikk (2): A közigazgatási bírságokat az adott eset körülményeitől függően az 58. cikk 
(2) bekezdésének a)–h) és j) pontjában említett intézkedések mellett vagy helyett kell kiszabni. 
Annak  eldöntésekor,  hogy  szükség  van-e  közigazgatási  bírság  kiszabására, 
illetve  a 
közigazgatási  bírság  összegének  megállapításakor  minden  egyes  esetben  kellőképpen 
figyelembe kell venni a következőket: 

 

a)  a  jogsértés  jellege,  súlyossága  és  időtartama,  figyelembe  véve  a  szóban  forgó 
adatkezelés  jellegét,  körét  vagy  célját,  továbbá  azon  érintettek  száma,  akiket  a 
jogsértés érint, valamint az általuk elszenvedett kár mértéke; 

b)  a jogsértés szándékos vagy gondatlan jellege; 
c)  az  adatkezelő  vagy  az  adatfeldolgozó  részéről  az  érintettek  által  elszenvedett  kár 

enyhítése érdekében tett bármely intézkedés; 

d)  az  adatkezelő  vagy  az  adatfeldolgozó  felelősségének  mértéke,  figyelembe  véve  az 

általa a 25. és 32. cikk alapján foganatosított technikai és szervezési intézkedéseket; 
e)  az adatkezelő vagy az adatfeldolgozó által korábban elkövetett releváns jogsértések; 
f)  a  felügyeleti  hatósággal  a  jogsértés  orvoslása  és  a  jogsértés  esetlegesen  negatív 

hatásainak enyhítése érdekében folytatott együttműködés mértéke; 

g)  a jogsértés által érintett személyes adatok kategóriái; 
h)  az,  ahogyan  a  felügyeleti  hatóság  tudomást  szerzett  a  jogsértésről,  különös  tekintettel 
arra, hogy az adatkezelő vagy az adatfeldolgozó jelentette-e be a jogsértést, és ha igen, 
milyen részletességgel; 

i)  ha az érintett adatkezelővel vagy adatfeldolgozóval szemben korábban – ugyanabban a 
tárgyban – elrendelték az 58. cikk (2) bekezdésében említett intézkedések valamelyikét, 
a szóban forgó intézkedéseknek való megfelelés; 

j)  az,  hogy  az  adatkezelő  vagy  az  adatfeldolgozó  tartotta-e  magát  a  40.  cikk  szerinti 
jóváhagyott  magatartási  kódexekhez  vagy  a  42.  cikk  szerinti  jóváhagyott  tanúsítási 
mechanizmusokhoz; valamint 

k)  az  eset  körülményei  szempontjából  releváns  egyéb  súlyosbító  vagy  enyhítő  tényezők, 
például  a  jogsértés  közvetlen  vagy  közvetett  következményeként  szerzett  pénzügyi 
haszon vagy elkerült veszteség. 

 
(20)  GDPR 83. cikk (5) bekezdés b) pont: Az alábbi rendelkezések megsértését – a (2) bekezdéssel 
összhangban  –  legfeljebb  20  000  000  EUR  összegű  közigazgatási  bírsággal,  illetve  a 
vállalkozások esetében az előző pénzügyi év teljes éves világpiaci forgalmának legfeljebb 4 %-
át kitevő összeggel kell sújtani, azzal, hogy a kettő közül a magasabb összeget kell kiszabni: 
a)  az érintettek jogai a 12–22. cikknek megfelelően; 

továbbiakban:  általános  adatvédelmi  rendelet)  hatálya  alá 

Az  Infotv.  2.  §  (2)  bekezdés:  Személyes  adatoknak  az  (EU)  2016/679  európai  parlamenti  és 
tanácsi  rendelet  (a 
tartozó 
kezelésére az általános adatvédelmi rendeletet a III-V. és a VI/A. Fejezetben, valamint a 3. § 3., 
4., 6., 11., 12., 13., 16., 17., 21., 23-24. pontjában, a 4. § (5) bekezdésében, az 5. § (3)-(5), (7) 
és (8) bekezdésében, a 13. § (2) bekezdésében, a 23. §-ban, a 25. §-ban, a 25/G. § (3), (4) és 
(6) bekezdésében, a 25/H. § (2) bekezdésében, a 25/M. § (2) bekezdésében, a 25/N. §-ban, az 
51/A. § (1) bekezdésében, az 52-54. §-ban, az 55. § (1)-(2) bekezdésében, az 56-60. §-ban, a 
60/A. § (1)-(3) és (6) bekezdésében, a 61. § (1) bekezdés a) és c) pontjában, a 61. § (2) és (3) 
bekezdésében, (4) bekezdés b) pontjában és (6)-(10) bekezdésében, a 62-71. §-ban, a 72. §-

5 

 
(21) 

 

(22) 

(23) 

ban,  a  75.  §  (1)-(5)  bekezdésében,  a  75/A.  §-ban  és  az  1.  mellékletben  meghatározott 
kiegészítésekkel kell alkalmazni. 

Az Infotv. 60. § (1) bekezdése alapján a személyes adatok védelméhez való jog érvényesülése 
érdekében a Hatóság hivatalból adatvédelmi hatósági eljárást indíthat. Az adatvédelmi hatósági 
eljárásra az általános közigazgatási rendtartásról szóló 2016. évi CL. törvény (a továbbiakban: 
Ákr.)  szabályait  kell  alkalmazni  az  Infotv.-ben  meghatározott  kiegészítésekkel  és  az  általános 
adatvédelmi rendelet szerinti eltérésekkel. 

Infotv.  75/A.  §:  A  Hatóság  az  általános  adatvédelmi  rendelet  83.  cikk  (2)-(6)  bekezdésében 
foglalt  hatásköreit  az  arányosság  elvének  figyelembevételével  gyakorolja,  különösen  azzal, 
hogy  a  személyes  adatok  kezelésére  vonatkozó  –  jogszabályban  vagy  az  Európai  Unió 
kötelező jogi aktusában meghatározott – előírások első alkalommal történő megsértése esetén 
a  jogsértés  orvoslása  iránt  –  az  általános  adatvédelmi  rendelet  58.  cikkével  összhangban  – 
elsősorban az adatkezelő vagy adatfeldolgozó figyelmeztetésével intézkedik. 

(24) 

Az adatvédelmi hatósági eljárásra az általános közigazgatási rendtartásról szóló 2016. évi CL. 
törvény  (a  továbbiakban:  Ákr.)  szabályait  kell  alkalmazni  az  Infotv.-ben  meghatározott 
kiegészítésekkel és az általános adatvédelmi rendelet szerinti eltérésekkel. 

III. Döntés 
 
III.1. A hozzáférési kérelem teljesítése 

 
A  Kérelmező  e-mailben  a  panaszával  egybefoglalva  hozzáférési  kérelmet  nyújtott  be  a 
Kérelmezetthez  2023.  február  28-án.  A  panaszban  leírta,  hogy  a  Kérelmezett  mely  eljárását 
kifogásolja,  és  ahhoz  kapcsolódóan  fogalmazta  meg  a  hozzáférési  kérelmét  is,  amelyben 
tájékoztatást  és  másolatot  kért  a  Kérelmezett  munkatársa  intézkedésének  okairól,  és  adatai, 
többek között „követeléskezelési” célú kezeléséről a GDPR 15. cikke szerint. 
 
A  Kérelmezett  a  Kérelmező  2023.  február  28-án  kelt  panaszát  2023.  március  28-án  kelt 
levelében  megválaszolta,  azonban  a  panasz  utolsó  mondatában  megfogalmazott  hozzáférési 
kérelmére  nem  válaszolt,  azt  figyelmen  kívül  hagyta,  és  az  alapján  egészen  addig  nem  tett 
intézkedéseket,  amíg  tudomást  nem  szerzett  arról,  hogy  a  Kérelmező  kérelme  alapján 
adatvédelmi  hatósági  eljárás  indult  vele  szemben  a  hozzáférési  kérelem  nemteljesítése 
tárgyában. Ebből kifolyólag a Hatóság megállapítja, hogy a Kérelmezett  megsértette a GDPR 
12. cikk (3) bekezdését, amikor nem tett intézkedéseket a Kérelmező kérelme alapján annak 
beérkezésétől számított egy hónapon belül. 
 
A Hatóság álláspontja szerint a Kérelmező kérelmének  szövegkörnyezete alapján egyértelmű, 
hogy  a  Kérelmező  a  panaszában  kifogásolt  hívás,  a  hívás  során  vele  ismertetett  tartozás 
kapcsán  megvalósuló  adatkezelés  körülményeiről,  valamint  általában  a  személyes  adatai 
kezeléséről  kívánt  tájékoztatást  kapni  a  GDPR  15.  cikkében  biztosított  jogával  élve,  és  a 
követeléskezelési  cél  kifejezést  megfelelőbb  megfogalmazás  hiányában  használta,  amely 
kitűnik abból is, hogy a követeléskezelés szót idézőjelbe tette. 

A  Hatóság  álláspontja  szerint  a  Kérelmező  kérelme  mind  annak  megfogalmazása,  mind  a 
szövegkörnyezet  alapján  a  GDPR  15.  cikke  szerinti  olyan  hozzáférési  kérelemként 
értelmezendő,  amelyben  a  Kérelmező  egy  konkrét  eseményt  –  Kérelmezett  munkatársától 
érkezett  hívás  –  kísérő  adatkezelés  körülményeiről,  továbbá  a  Kérelmezett  által  kezelt 
valamennyi személyes adata kezelésének körülményéről kér tájékoztatást, illetve a Kérelmezett 
által kezelt személyes adatairól másolatot. A Hatóság álláspontja szerint a Kérelem terjedelme 

6 

(25) 

(26) 

(27) 

 
(28) 

 

 

és  tartalma  egyértelmű,  és  semmiképpen  sem  értelmezhető  úgy,  hogy  az  kizárólag  a 
követeléskezelési célú adatkezelésre vonatkozna. 

A Kérelmezett ezzel szemben a kérelmet úgy tekintette, mintha a Kérelmező kizárólag arról kért 
volna tájékoztatást, hogy a Kérelmezett a személyes adatait kezeli-e követeléskezelési célból, 
és ha igen, mik ezen adatkezelés további körülményei. Azaz a Kérelmezett a kérelem intézése 
során figyelmen kívül hagyta, hogy az valamennyi, a Kérelmezett által kezelt személyes adatra, 
és ezen személyes adatok kezelésének körülményeire vonatkozott. 

A  Kérelmezett  a  közte  és  a  Kérelmező  közti  korábbi  jogviszony  természetéből  fakadóan 
nagyszámú  személyes  adatot  kezel  a  Kérelmezőről,  melyek  jelentős  részét  a  szerződés 
megszüntetése  után  is  köteles  kezelni,  mivel  számos  jogszabály  ír  elő  kötelező  adatkezelést, 
illetve határoz meg megőrzési időt egyes adatkörökre. 

Azokban  az  esetekben,  amikor  az  adatkezelő  nagy  mennyiségű  személyes  adatot  kezel  egy 
érintettről,  akkor  az  általános,  valamennyi  személyes  adatra  és  adatkezelési  célra  kiterjedő 
hozzáférési  kérelem  teljesítése  nagyobb  erőfeszítést  igényel  az  adatkezelő  részéről,  azonban 
ez  nem  jelenti  azt,  hogy  az  adatkezelő  azt  önkényesen,  szűkítő  módon  értelmezhetné  a 
kérelmet.  

Amennyiben  tehát  a  fentiek  ellenére  a  Kérelmezett  számára  mégsem  lett  volna  egyértelmű  , 
hogy  a  Kérelmező  kérelme  pontosan  mire  irányult,  úgy  a  GDPR  (63)  preambulumbekezdése 
alapján  a  Kérelmezett  jogosult  lett  volna  felvenni  a  kapcsolatot  a  Kérelmezővel  a  kérelemben 
foglaltak pontosítása érdekében. A kérelem pontosítására irányuló kapcsolatfelvétel egyúttal az 
érintett  érdekeit  is  szolgálhatja,  mert  így  ténylegesen  azon  személyes  adatokhoz,  és 
adatkezelési körülményeire vonatkozó információkhoz kap hozzáférést, amelyek megismerése 
érdekében a kérelmét benyújtotta. 

Ebből  kifolyólag,  ha  a  Kérelmezett  számára  mégsem  volt  egyértelmű,  hogy  a  Kérelmező 
pontosan mely adatok tekintetében kívánja a hozzáférési jogát gyakorolni, úgy fel kellett volna 
hívnia  a  Kérelmezőt  a  kérelem  pontosítására,  nem  pedig  a  kérelem  leszűkítő,  szó  szerinti, 
szövegkörnyezetet  figyelmen  kívül  hagyó  értelmezésével  puszta  látszatintézkedést  tenni  a 
kérelem  alapján,  amely  intézkedés  nem  volt  alkalmas  arra,  hogy  a  Kérelmező  részére  a 
személyes  adatai  kezeléséről  bármilyen  információval  szolgáljon.  Ebből  kifolyólag  a  Hatóság 
megállapítja,  hogy  a  Kérelmezett  megsértette  a  Kérelmező  GDPR  15.  cikk  (1)  és  (3) 
bekezdésében biztosított hozzáféréshez és személyes adatai másolatához való jogát. 
 
A  Hatóság  álláspontja  az,  hogy  a  Kérelmezett  által  a  panaszválasza  kiegészítéseként  a 
Kérelmezőnek  utólagosan  küldött  2023.  május  25-én  kelt  levelében  foglalt  azon  tájékoztatás, 
miszerint nem kezeli követeléskezelési célból a Kérelmező személyes adatait, nem tekinthető 
a  kérelem  GDPR  15.  cikke  szerinti  teljesítésének,  a  jogsértés  továbbra  is  fennáll.  A 
Kérelmező  továbbra  sem  kapott  választ  arra,  hogy  a  Kérelmezett  milyen  célból,  milyen 
jogalapon, mely személyes adatait kezelti.  
 
A  Hatóság  itt  tartja  szükségesnek  megjegyezni,  hogy  a  Kérelmező  a  2023.  június  9-én  kelt 
elektronikus  levelében  minden  kétséget  kizáróan  fogalmazta  meg,  hogy  a  GDPR  15.  cikke 
szerinti  hozzáférési  jogát  valamennyi  személyes  adata,  és  a  Kérelmezett  által  végzett 
valamennyi  adatkezelés  vonatkozásában  kívánja  gyakorolni,  azonban  ezt  a  levelét  az 
adatvedelem@[…]  e-mail  címre  küldte,  holott  a  Kérelmezett  honlapján  elérhető  adatkezelési 
tájékoztató  szerint  a  Kérelmezett  elektronikus  levelezési  címe  adatvédelmi  ügyekben  az 
adatvedelem@[…]    e-mail  cím,  azaz  nem  létezik  olyan  e-mail  cím,  amelyre  a  Kérelmező  a 
2023. június 9-i levelét küldte, így az joghatás kiváltására sem alkalmas. 

7 

 
(29) 

 
(30) 

 
(31) 

 
(32) 

(33) 

(34) 

 

 

III.2. Jogkövetkezmények 

 
A Hatóság megállapítja, hogy a Kérelmezett megsértette a GDPR 12. cikk (3) bekezdését, és 
a 15. cikk (1) és (3) bekezdését. 
 
A  Kérelmező  kérelme  alapján  a  Hatóság  a  GDPR  58.  cikk  (2)  bekezdés  c)  pontja  alapján 
kötelezi  a  Kérelmezettet,  hogy  érdemben,  az  általános  adatvédelmi  rendeletben  foglalt 
tartalommal  teljesítse  a  Kérelmező  hozzáférési  kérelmét,  és  a  teljesítést  a  Hatóság  felé  hitelt 
érdemlően igazolja. 

Az  Infotv.  75/A.  §  alapján  a  Hatóság  az  általános  adatvédelmi  rendelet  83.  cikk  (2)-(6) 
bekezdésében  foglalt  hatásköreit  az  arányosság  elvének  figyelembevételével  gyakorolja, 
különösen  azzal,  hogy  a  személyes  adatok  kezelésére  vonatkozó  –  jogszabályban  vagy  az 
Európai  Unió  kötelező  jogi  aktusában  meghatározott  –  előírások  első  alkalommal  történő 
megsértése esetén a jogsértés orvoslása iránt – az általános adatvédelmi rendelet 58. cikkével 
összhangban – elsősorban az adatkezelő vagy adatfeldolgozó figyelmeztetésével intézkedik.  

E  körben  a  Hatóság  az  általános  adatvédelmi  rendelet  83.  cikk  (2)  bekezdése  és  az  Infotv. 
75/A. §-a alapján mérlegelte az ügy összes körülményét. Tekintettel az ügy körülményeire és az 
adatkezelés természetére, a Hatóság megállapította, hogy a jelen eljárás során feltárt jogsértés 
esetében a figyelmeztetés se nem arányos, se nem visszatartó erejű szankció, ezért a Hatóság 
bírság  kiszabása  mellett  döntött  az  Infotv.  61.  §  (1)  bekezdés  a)  pontjára  figyelemmel  a 
GDPR 58. cikk (2) bekezdés i) pontja alapján.  
 
A Hatóság figyelembe vette a bírság összegének megállapítása során az Európai Adatvédelmi 
Testület 4/2022-es számú iránymutatásában (a továbbiakban: Iránymutatás)2 foglaltakat, amely 
az  általános  adatvédelmi  rendelet  szerinti  közigazgatási  bírságok  kiszabásának  számítási 
szempontjait  tartalmazza.  Erre  tekintettel  a  bírság  összegének  meghatározására  a  következő 
szempontok alapján került sor: 

a.  A  Kérelmezett  által  elkövetett  jogsértések  –  a  hozzáférési  és  az  adatkezelés 
korlátozásához való jog megsértése – a GDPR 83. cikk (5) bekezdés b) pontja szerint a 
magasabb összegű bírságkategóriába tartozó, súlyosabb jogsértésnek minősülnek. 
 

b.  A  jogsértés  súlyosságának  meghatározásához  az  Iránymutatás  nevesíti  a  figyelembe 

veendő szempontokat. 

(35) 

(36) 

 
(37) 

(38) 

(39) 

 

 

a.  A  jogsértés  természete  (nature  of  infringement)  kapcsán  vizsgálandó,  hogy 
milyen érdek védelmét szolgálja a megsértett rendelkezés. A konkrét ügyben a 
Hatóság  a  GDPR  12.  cikk  (3)  bekezdésének  és  a  GDPR  15.  cikk  (1)  és  (3) 
bekezdéseinek  sérelmét  állapította  meg.  A  GDPR  12.  cikk  (3)  bekezdése  azt 
hivatott  szolgálni,  hogy  az  adatkezelők  ne  hagyhassák  figyelmen  kívül  az 
érintetti  kérelmeket,  amelyek  a  legfőbb  eszközei  annak,  hogy  az  érintettek 
érvényre  tudják  juttatni  a  személyes  adataik  védelméhez  való  jogukat.  A 
hozzáférési jog pedig a GDPR (63) preambulumbekezdése alapján azt hivatott 
biztosítani,  hogy  az  érintettek  az  adatkezelés  jogszerűségéről  meg  tudjanak 
győződni  és  azt  ellenőrizni  tudják.  A  konkrét  esetben  az  érintett  egy  számára 
szokatlan  telefonhívást  követően  kívánta  gyakorolni  a  hozzáférési  jogát,  és 
információt kapni a kapcsolódó adatkezelésről, amely kérelmének a Kérelmezett 

2  Guidelines  04/2022  on 

the 

 
calculation  of  administrative 

fines  under 

the  GDPR 

(Version  2.0.).  Online: 

https://edpb.europa.eu/system/files/2023-06/edpb_guidelines_042022_calculationofadministrativefines_en.pdf  

 

8 

tenni.  A  Hatóság  ezt  a  körülményt  a 

elmulasztott  eleget 
jogsértés 
súlyosságának  meghatározása  körében  mint  a  jogsértés  súlyosságát  növelő 
tényezőt veszi figyelembe. 
 

b.  A  jogsértés  súlyossága  kapcsán  az  Iránymutatás  vizsgálandó  szempontként 
nevesíti  az  adatkezelés  természetét,  azaz,  annak  földrajzi  kiterjedését,  az 
adatkezelés kockázatos voltát, az érintettre gyakorolt negatív hatását, valamint 
az  érintett  és  az  adatkezelő  közti  viszonyt.  A  megállapított  jogsértést  a 
Kérelmezett a Magyarország területén kifejtett tevékenysége körében követte el, 
a kapcsolódó adatkezelési tevékenység nem tekinthető magas kockázatúnak, a 
Kérelmezőt  a  jogsértés  eredményeként  jelentős  hátrány  nem  érte,  továbbá  a 
Kérelmező  a  Hatóság  rendelkezésére  álló  adatok  szerint  nem  tartozik  az 
érintettek  különösen  védendő  csoportjába, 
rendeltségi 
viszonyban  sem  áll  a  Kérelmezettel.  A  jogsértés  kizárólag  a  Kérelmező 
vonatkozásában  került  megállapításra,  az  ügynek  nincs  további  érintettje. 
Ezeket  a  körülményeket  a  Hatóság  a 
jogsértés  súlyosságát  csökkentő 
körülményként értelmezi. 

illetve  alá-fölé 

c.  A  Kérelmezett  tevékenysége  elsődlegesen  nem  személyes  adatok  kezelésére 
irányul,  az  nem  tekinthető  a  fő  tevékenységének,  azonban  a  szolgáltatásai 
nyújtásához, 
teljesítéséhez 
elengedhetetlen  számára  a  személyes  adatok  széles  körű  kezelése,  és  emiatt 
kifejezetten  nagy  számban  kezel  személyes  adatokat,  így  ez  a  jogsértés 
súlyosságát növelő tényezőként veendő figyelembe. 

jogszabályi  előírások 

különböző 

valamint 

d.  Vizsgálandó  továbbá,  hogy  mennyi  ideig  állt  fenn  vagy  mennyi  ideje  áll  fenn  a 
jogsértés.  A  jelen  eljárás  alapjául  szolgáló  adatvédelmi  hatósági  eljárás  iránti 
kérelem Hatósághoz  való  benyújtásakor a  jogsértés  még egy hónapja  sem állt 
fenn,  azaz  az  tartósnak  vagy  huzamosabb  ideig  fennállónak  nem  tekinthető, 
azaz ez a körülmény a jogsértés súlyosságát csökkentő tényező. 

e.  A  Hatóság  álláspontja  szerint  a  Kérelmezett  a  kérelem  teljesítése  során 
súlyosan  gondatlanul  járt  el,  tekintettel  arra,  hogy  a  Kérelmező  a  panasszal 
egybefoglalt  kérelmében  kifejezetten  hivatkozott  a  GDPR  15.  cikkére,  a 
Kérelmezett  azt  mégsem  azonosította  érintetti  kérelemként.  Ezen  körülmény  a 
jogsértés súlyosságát növelő tényezőként került figyelembevételre 

f.  A  jogsértés  súlyosságának  megállapításánál  a  Hatóság  figyelembe  veszi 
továbbá,  hogy  a  jogsértés  nem  érinti  személyes  adatok  különleges  kategóriáit. 
Ez  a  körülmény  a 
tényezőként  került 
figyelembevételre. 

jogsértés  súlyosságát  csökkentő 

g.  Mindezen szempontok alapján – bár a jogsértés természetét tekintve súlyosabb 
jogsértésnek  minősül  –  a  Hatóság  arra  a  megállapításra  jutott,  hogy  a 
Kérelmezett  által  elkövetett  jogsértések  alacsony  súlyúnak  minősülnek,  azaz  a 
bírság  számításának  kiinduló  pontja  a  maximum  kiszabható  bírságösszeg  0-
10%-a.  

A Hatóság a bírságkiszabás során az alábbi körülményeket súlyosító körülményként értékelte: 

a. 

a Kérelmezett már több alkalommal megsértette a GDPR rendelkezéseit, ezekből négy 
ügyben került sor bírság kiszabására [NAIH/2020/[…] (kétmillió forint); NAIH-[…]/2022. 

9 

 

 

 

 

 

 
(40) 
 

 

(harmincmillió  forint);  NAIH-[…]/2022.  (kétmillió  forint);  NAIH-[…]/2023.(hárommillió 
forint)].  

A  Hatóság  előtt  a  Kérelmezettel  szemben  lefolytatott  eljárások  közül  a  következő 
jogsértés tekinthető a jelen ügy szempontjából relevánsnak:  

A Hatóság a NAIH/2020/[…] számú határozatában megállapította a GDPR 15. cikk (1) 
bekezdés  f)  és  g)  pontjának  sérelmét,  tekintettel  arra,  hogy  a  Kérelmezett  az  ügy 
kérelmezőjét  nem  tájékoztatta  a  kérelme  alapján  arról,  hogy  milyen  célból  kezeli  a 
személyes  adatait,  és  a  panaszát  milyen  jogalapra  hivatkozással  továbbítja  a 
vállalatcsoportba  tartozó  másik  gazdasági  társaság  részére,  valamint  a  Hatósághoz 
fordulás  jogáról.  A  megsértett  érintetti  jog  egyezősége  miatt  ezen  jogsértés  a  jelen 
eljárás szempontjából releváns jogsértésnek tekinthető. [GDPR 83. cikk (2) bekezdés e) 
pont] 

b. 

A  Kérelmezett  azt  követően  sem  járt  el  kellő  gondossággal  a  Kérelmező  kérelme 
vonatkozásában,  miután  tudomást  szerzett  a  Hatóság  eljárásáról.  A  hozzáférési 
kérelmet, a benyújtás körülményeit nem vizsgálta meg a kellő alapossággal, és nem tett 
lépéseket annak érdekében, hogy a Kérelmező kérelmét érdemben teljesítse, a kérelem 
alapján  csak  látszatintézkedést  tett,  amely  a  hozzáférési  kérelem  teljesítéseként  nem 
volt értékelhető. [GDPR 83. cikk (2) bekezdés k) pont] 

A  Hatóság  a  bírságkiszabás  során  a  GDPR  83.  cikk  (2)  bekezdés  h)  pontját  semleges 
körülményként értékeli, az i) és j) pontja szerinti körülményeket pedig nem tartotta relevánsnak, 
mivel azok a konkrét ügy kapcsán nem értelmezhetők. 

A  Hatóság  figyelembe  vette  a  bírság  összegének  megállapítása  során  az  Iránymutatásban 
foglaltakat,  amely  az  általános  adatvédelmi 
rendelet  szerinti  közigazgatási  bírságok 
kiszabásának  számítási  szempontjait  tartalmazza.  Erre  tekintettel  a  bírság  összegének 
meghatározására a következő szempontok alapján került sor: 

a. 

A  Kérelmezett  egy  magatartásával  valósított  meg  két  különböző  jogsértést  [GDPR  12. 
cikk (3) bekezdés; 15. cikk (1) és (3) bekezdés] – az Iránymutatás 3.1.2 pontja a ”unity 
of actions” kifejezést használja – így a GDPR 83. cikk (3) bekezdése alapján  a bírság 
teljes  összege  nem  haladhatja  meg  a  legsúlyosabb  jogsértés  esetén  meghatározott 
összeget, illetve jogsértéseket és azok súlyosságát együttesen értékeli. 
 

b.  A Kérelmezett 2022. évi nettó árbevétele – az Opten céginformációs szolgáltatás szerint 

– […] – azaz […] forint volt. A kiszabott bírság a nettó árbevétel […] %-a. 

c.  A  GDPR  83.  cikk  (5)  bekezdésében  foglaltak  alapján  a  Kérelmezett  az  elkövetett 
jogsértések  esetén  „legfeljebb  20  000  000  EUR  összegű  közigazgatási  bírsággal 
[statikus bírságmaximum], illetve a vállalkozások esetében az előző pénzügyi év teljes 
éves  világpiaci  forgalmának  legfeljebb  4  %-át  kitevő  összeggel  kell  sújtani  [dinamikus 
bírságmaximum], azzal, hogy a kettő közül a magasabb összeget kell kiszabni.” 

d.  A  Kérelmezett  2022.  évi  nettó  árbevételének  4  %-a  […]  Ft  –  azaz  […]  forint,  amely  1 
EUR=373,57  HUF  középárfolyam  mellett3  […]  eurónak  felel  meg,  azaz  meghaladja  a 
GDPR  83.  cikk  (5)  bekezdése  által  meghatározott  statikus  bírságmaximumot,  azaz  a 
20 000  000  EUR-nak  megfelelő  összeget.  Mivel  a  statikus  és  a  dinamikus  összegek 

(41) 

 
(42) 

 

 

 

3 2023. július 17-én az MNB szerinti középárfolyam: https://www.mnb.hu/arfolyam-

tablazat?deviza=rbCurrencyActual&devizaSelected=EUR&datefrom=2023.06.17.&datetill=2023.07.17.&order=1 

 

 

10 

közül a bírságot az adott esetben kiszabható magasabb kategória alapján kell számolni 
és ahhoz arányosítani, így a Kérelmezett a jelen ügyben legfeljebb […] Ft-nak – […] – 
megfelelő bírsággal sújtható tekintettel arra, hogy a 20 000 000 euró a fenti árfolyamon 
számolva […]-nak – azaz […] forintnak – felel meg, és ezek közül a Kérelmezett nettó 
árbevételének  a  4%-a  a  magasabb  összeg,  azaz  a  dinamikus  maximum  tekintendő  a 
kiszabható bírság maximumának. 

e.  A  Hatóság  által  megállapított  jogsértések  súlya  alacsony,  ezért  az  Iránymutatás 
melléklete szerint a bírságszámítás kezdő összege az előző évi nettó árbevétel 0-0,4%-
ban  határozandó  meg  tekintettel  arra,  hogy  a  Kérelmezett  2022.  évi  nettó  árbevétele 
meghaladta az 500 millió eurót. Tekintettel erre a jogsértés súlya alapján meghatározott 
kiinduló  bírságösszeg  további  szempontok  alapján  –  a  vállalkozás  árbevételének 
figyelembevételével  –  tovább  nem  módosítandó  tekintettel  arra,  hogy  a  Kérelmezett 
esetében  ez  a  szempont  már  a  dinamikus  bírságmaxiumum  meghatározásánál 
érvényesítésre került. 

f.  A Kérelmezett 2022. évi nettó árbevételének 0,4%-a […] Ft, azaz […] forint.  

g.  A Hatóság a jelen ügyben a bírságminimumhoz közeli összegű bírság kiszabását tartja 
arányosnak, tekintettel a jogsértés alacsony súlyára, és különös figyelemmel arra, hogy 
a  megállapított  jogsértések  kizárólag  egy  érintett,  a  Kérelmező  vonatkozásában 
következtek  be.  A  Hatóság  mindezek  alapján  10 000 000  Ft,  azaz  tízmillió  forint 
adatvédelmi bírság kiszabása mellett döntött. 

h.  Mindazonáltal  a  Hatóság  álláspontja  az,  hogy  a  kiszabott  bírság  hatékony  és  van 
visszatartó  ereje,  mivel  az  arányaiban  magasabb,  mint  a  korábban  hasonló  ügyekben 
kiszabott  bírságok  összege,  és  ezáltal  ösztönző  hatással  bírhat  a  Kérelmezettnél  a 
hozzáférési kérelmek gondosabb kezelésére.  

A  bírság  összegét  a  Hatóság  jogszabályon  alapuló  mérlegelési  jogkörében  eljárva  határozta 
meg. 
 

 

 

 

 

 
(43) 

(44)  Mindezek alapján a Hatóság a rendelkező részben foglaltak szerint döntött. 
 
 

IV. Egyéb kérdések 

A  Hatóság  hatáskörét  az  Infotv.  38.  §  (2) és  (2a)  bekezdése  határozza meg,  illetékessége  az 
ország egész területére kiterjed. 
 
A határozat az Ákr. 80.-81. §-án és az Infotv. 61. § (1) bekezdésén alapul. A határozat az Ákr. 
82. § (1) bekezdése alapján a közlésével véglegessé válik.  

Az Ákr. 112. §-a, és 116. § (1) bekezdése, illetve a 114. § (1) bekezdése alapján a határozattal 
és a megszüntető végzéssel szemben közigazgatási per útján van helye jogorvoslatnak. 

A  közigazgatási  per  szabályait  a  közigazgatási  perrendtartásról  szóló  2017.  évi  I.  törvény  (a 
továbbiakban:  Kp.)  határozza  meg.  A  Kp.  12.  §  (1)  bekezdése  alapján  a  Hatóság  döntésével 
szembeni közigazgatási per törvényszéki hatáskörbe tartozik, a perre a Kp. 13. § (3) bekezdés 
a)  pont  aa)  alpontja  alapján  a  Fővárosi  Törvényszék  kizárólagosan  illetékes.    A  Kp.  27.  §  (1) 
bekezdés  b)  pontja  alapján  a  törvényszék  hatáskörébe  tartozó  perben  a  jogi  képviselet 

11 

 

(45) 

 
(46) 

 
(47) 

(48) 

 

 
(49) 

 
(50) 

kötelező.  A  Kp.  39.  §  (6)  bekezdése  szerint  a  keresetlevél  benyújtásának  a  közigazgatási 
cselekmény hatályosulására halasztó hatálya nincs. 

A Kp. 29. § (1) bekezdése és erre tekintettel a Pp. 604. § szerint alkalmazandó, az elektronikus 
ügyintézés és a bizalmi szolgáltatások általános szabályairól szóló 2015. évi CCXXII. törvény (a 
továbbiakban:  E-ügyintézési  tv.)  9.  §  (1)  bekezdés  b)  pontja  szerint  az  ügyfél  jogi  képviselője 
elektronikus kapcsolattartásra kötelezett.  

A  keresetlevél  benyújtásának  idejét  és  helyét  a  Kp.  39.  §  (1)  bekezdése  határozza  meg.  A 
tárgyalás tartása iránti kérelem lehetőségéről szóló tájékoztatás a Kp. 77. § (1)-(2) bekezdésén 
alapul.  A  közigazgatási  per  illetékének  mértékét  az  illetékekről  szóló  1990.  évi  XCIII.  törvény 
(továbbiakban: Itv.) 45/A. § (1) bekezdése határozza meg. Az illeték előzetes megfizetése alól 
az Itv. 59. § (1) bekezdése és 62. § (1) bekezdés h) pontja mentesíti az eljárást kezdeményező 
felet.  

 
Budapest, 2023. július 21.     

 

Dr. habil. Péterfalvi Attila elnök távollétében: 

 

Dr. Bendik Tamás 

általános elnökhelyettes 

 

12 

