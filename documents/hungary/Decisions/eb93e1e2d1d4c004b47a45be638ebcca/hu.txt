 

Tárgy: jogsértést megállapító határozat 

Ügyszám:  NAIH-210-4/2023. 
 
(NAIH-5095/2022.) 
 
 
 
A Nemzeti Adatvédelmi és Információszabadság Hatóság (a továbbiakban: Hatóság) […] (a 
továbbiakban: Kérelmező) a Hatósághoz 2022. február 4. napján érkezett kérelmére, a […] 
(a  továbbiakban:  Kérelmezett)  által  a  Kérelmező  személyes  adataihoz  való  hozzáférési  és 
törlési  kérelme  nem  megfelelő  teljesítésének  vizsgálatára  indult  adatvédelmi  hatósági 
eljárásban az alábbi 
 

H A T Á R O Z A T O T  

hozza. 
 
I.  A  Hatóság  a  Kérelmező  kérelmére  megállapítja,  hogy  a  Kérelmezett  megsértette  a 
természetes személyeknek a személyes adatok kezelése tekintetében történő védelméről és 
az ilyen adatok szabad áramlásáról, valamint a 95/46/EK irányelv hatályon kívül helyezéséről 
szóló  (EU)  2016/679  rendelet  (a  továbbiakban:  általános  adatvédelmi  rendelet)  15.  cikk  (1) 
bekezdését. 
 
II. A Hatóság a Kérelmező kérelmére utasítja a Kérelmezettet, hogy az általános adatvédelmi 
rendelet 15. cikk (1) bekezdése szerinti információkról nyújtson tájékoztatást a Kérelmezőnek 
és annak teljesítését igazolja a Hatóság felé. 
 
III. A Hatóság az I. pontban megállapított jogsértés miatt hivatalból 
 

500 000 Ft, azaz ötszázezer forint 

adatvédelmi bírság 

 
megfizetésére kötelezi a Kérelmezettet. 
 
IV. A Hatóság a kérelem további részét elutasítja. 
 

* * * 

 
A  II.  pontban  előírt  intézkedés  megtételét  a  Kérelmezettnek  jelen  döntés  véglegessé 
válásától  számított  30  napon  belül  kell  írásban  –  az  azt  alátámasztó  bizonyítékok 
előterjesztésével együtt – igazolnia a Hatóság felé. 
 
Az  adatvédelmi  bírságot  jelen  döntés  véglegessé  válásától  számított  30  napon  belül  a 
Hatóság  központosított  bevételek  beszedése  célelszámolási  forintszámlája  (10032000-
01040425-00000000  Központosított  beszedési  számla  IBAN:  HU83  1003  2000  0104  0425 
0000 0000) javára kell megfizetni. Az összeg átutalásakor a  NAIH-210/2023. BÍRS. számra 
kell hivatkozni. 
 
Ha  a  Kérelmezett  a  bírságfizetési  kötelezettségnek  határidőben  nem  tesz  eleget,  a  fenti 
számlaszámra  késedelmi  pótlékot  köteles  fizetni.  A  késedelmi  pótlék  mértéke  a  törvényes 
kamat,  amely  a  késedelemmel  érintett  naptári  félév  első  napján  érvényes  jegybanki 
alapkamattal egyezik meg. 
 
Az előírt kötelezettség nem teljesítése esetén a Hatóság elrendeli a határozat végrehajtását. 
 

 ........................................................................................................................................................................................................................................................................  

1055 Budapest 
Falk Miksa utca 9-11. 

Tel.: +36 1 391-1400 
Fax: +36 1 391-1410 

ugyfelszolgalat@naih.hu 
www.naih.hu 

 

2 

A  határozattal  szemben  közigazgatási  úton  jogorvoslatnak  nincs  helye,  de  az  a  közléstől 
számított  30  napon  belül  a  Fővárosi  Törvényszékhez  címzett  keresetlevéllel  közigazgatási 
perben megtámadható. A keresetlevelet a Hatósághoz kell benyújtani, elektronikusan1, amely 
azt  az  ügy  irataival  együtt  továbbítja  a  bíróságnak.  A  tárgyalás  tartása  iránti  kérelmet  a 
keresetlevélben jelezni kell. A teljes személyes illetékmentességben nem részesülők számára 
a közigazgatási per illetéke 30.000 Ft, a per tárgyi illetékfeljegyzési jog alá esik. A Fővárosi 
Törvényszék előtti eljárásban a jogi képviselet kötelező. 
 

 

I N D O K O L Á S  

 
 
I .   A z   e l j á r á s   m e n e t e  
 

(1)  A  Kérelmező  2022.  február  4.  napján  iktatott,  NAIH-5095-1/2022.  ügyiratszámú  levelében 

adatvédelmi hatósági eljárás megindítása iránti kérelemmel fordult a Hatósághoz. 
 

(2)  A  Hatóság  a  2022.  május  12.  napján  kelt,  NAIH-5095-2/2022.  ügyiratszámú  végzésében 
értesítette a Kérelmezettet az adatvédelmi hatósági eljárás 2022. február 5-i megindulásáról 
és  a  tényállás  tisztázása  érdekében  nyilatkozattételre  hívta  fel.  A  Hatóság  végzésére  a 
Kérelmezett  a  2022.  május  31.  napján  iktatott,  NAIH-5095-4/2022.  ügyiratszámú  levelében 
válaszolt. 
 

(3)  Miután  a  Kérelmezett  válaszainak  áttekintése  után  további  kérdések  tisztázása  vált 
szükségessé,  a  Hatóság  a  2022.  július  5.  napján  kelt,  NAIH-5095-5/2022.  ügyiratszámú 
végzésében  ismételten  nyilatkozattételre  hívta  fel  a  Kérelmezettet.  A  Hatóság  végzésére  a 
Kérelmezett  a  2022.  július  22.  napján  iktatott,  NAIH-5095-6/2022.  ügyiratszámú  levelében 
válaszolt. 
 

(4)  A Kérelmezett válaszai alapján további kérdések tisztázása vált szükségessé, ezért a Hatóság 
a 2022. augusztus 25. napján kelt, NAIH-5095-7/2022. ügyiratszámú végzésében ismételten 
nyilatkozattételre  hívta  fel  a  Kérelmezettet.  A  Hatóság  végzésére  a  Kérelmezett  a  2022. 
szeptember 12. napján iktatott, NAIH-5095-10/2022. ügyiratszámú levelében válaszolt. 
 

(5)  A Hatóság továbbá a tényállás tisztázása érdekében a 2022. augusztus 25. napján kelt, NAIH-
5095-8/2022. ügyiratszámú végzésében a Kérelmezőt is nyilatkozattételre hívta fel. A Hatóság 
végzésére  a  Kérelmező  a  2022.  szeptember  7.  napján  iktatott,  NAIH-5095-9/2022. 
ügyiratszámú elektronikus levelében válaszolt. Tekintettel azonban arra, hogy az egyszerű e-
mailben  küldött  kérelmezői  válasz  nem  felel  meg  az  általános  közigazgatási  rendtartásról 
szóló 2016. évi CL. törvény (a továbbiakban: Ákr.) és az elektronikus ügyintézés és a bizalmi 
szolgáltatások  általános  szabályairól  szóló  2015.  évi  CCXXII.  törvény  (a  továbbiakban: 
Eüsztv.)  szerinti  megfelelő,  ügyfél-azonosítást  lehetővé  tevő  kapcsolattartási  formának,  a 
Hatóság  a  2022.  szeptember  13.  napján  kelt,  NAIH-5095-11/2022.  ügyiratszámú  levelében 
felhívta  a  Kérelmező  arra,  hogy  az  Ákr.  és  az  Eüsztv.  által  előírt  kapcsolattartási  formának 
megfelelően  terjessze  elő  a  2022.  szeptember  7-i  nyilatkozatát.  A  Kérelmező  ez  alapján  a 
2022. szeptember 14. napján iktatott, NAIH-5095-12/2022. ügyiratszámú levelében, megfelelő 
formában válaszolt. 
 

(6)  Ezt  követően  a  Hatóság  a  2022.  szeptember  22.  napján  kelt,  NAIH-5095-13/2022. 
ügyiratszámú  végzésében  megkereste  a  Nemzeti  Média-  és  Hírközlési  Hatóságot  (a 

 

1 A közigazgatási per kezdeményezésére a NAIH_K01 elnevezésű űrlap szolgál: NAIH_K01 űrlap (2019.09.16.) 
Az űrlap az általános nyomtatványkitöltő program (ÁNYK program) alkalmazásával tölthető ki. 
Az űrlap az alábbi linkről érhető el: https://naih.hu/kozig-hatarozat-birosagi-felulvizsgalata 

 

 

 

3 

továbbiakban:  NMHH),  hogy  küldje  meg  a  Kérelmező  panaszára  a  Kérelmezettel  szemben 
BH/994/2022.  számon  a  Média-  és  Hírközlési  Biztos  által  lefolytatott  vizsgálatban  hozott 
döntés  másolatát.  Az  NMHH  a  2022.  szeptember  28.  napján  iktatott,  NAIH-5095-15/2022. 
ügyiratszámú levelében válaszolt. 
 

(7)  A Hatóság továbbá a 2022. szeptember 22. napján kelt, NAIH-5095-14/2022.  ügyiratszámú 
végzésében a tényállás tisztázása érdekében újra nyilatkozattételre hívta fel a Kérelmezettet. 
A  Kérelmezett  a  2022.  október  10.  napján  iktatott,  NAIH-5095-16/2022.  ügyiratszámú 
levelében válaszolt a Hatóságnak. 
 

(8)  A  Hatóság  ezt  követően  a  rendelkezésére  álló  bizonyítékok  alapján  a  2022.  november  30. 
napján kelt, NAIH-5095-17/2022. ügyiratszámú végzésében tájékoztatta a Kérelmezettet arról, 
hogy  az  adatvédelmi  hatósági  eljárásban  a  bizonyítási  eljárás  befejeződött  és  felhívta  a 
figyelmét  arra,  hogy  a  tényállás  tisztázása  során  feltárt  bizonyítékokat  az  iratbetekintés 
szabályainak figyelembevételével megismerheti és további bizonyítási indítványokat tehet. A 
Hatóság ugyanerről tájékoztatta a Kérelmezőt is a szintén 2022. november 30. napján kelt, 
NAIH-5095-18/2022. ügyiratszámú végzésében. 
 

(9)  A  Kérelmezett  a  2022.  december  15.  napján  iktatott,  NAIH-5095-19/2022.  ügyiratszámú 

levelében iratbetekintés iránti kérelemmel fordult a Hatósághoz. 
 

(10)  A Kérelmezett kérelmére a Hatóság a 2022. december 20. napján kelt, NAIH-5095-20/2022. 
ügyiratszámú  végzésében  két  választható  időpont megjelölésével  helyt  adott  a  Kérelmezett 
iratbetekintés iránti kérelmének. 
 

(11)  A  Kérelmezett  a  2023.  január  3.  napján  iktatott,  NAIH-210-1/2023.  ügyiratszámú  levelében 

választott iratbetekintési jogának gyakorlására időpontot. 
 

(12)  Ez alapján a Kérelmezett iratbetekintési jogának gyakorlására 2023. január 10. napján került 
sor  a  Hatóság  székhelyén,  mely  eljárási  cselekményről  a  NAIH-210-2/2023.  ügyiratszámú 
jegyzőkönyv készült. 
 

(13)  A Kérelmezett az ügyben keletkezett iratok megismerését követően a 2023. január 24. napján 
iktatott,  NAIH-210-3/2023.  ügyiratszámú  levelében  nyilatkozatot  tett,  további  bizonyítási 
indítványt nem terjesztett elő. 
 

(14)  A  Kérelmező  továbbá  iratbetekintési  jogával  nem  élt,  és  további  bizonyítási  indítványt  sem 

terjesztett elő. 
 

(15)  A  Hatóság  munkatársa  mindezek  mellett  2022.  május  9.  napján,  NAIH-5095-3/2022. 
ügyiratszámon  feljegyzést  készített  arról,  hogy  az  információs  önrendelkezési  jogról  és  az 
információszabadságról  szóló  2011.  évi  CXII.  törvény  (a  továbbiakban:  Intotv.)  71.  §  (1) 
bekezdése  szerint  jelen  ügyben  a  döntéshozatal  során  felhasználásra  kerül  a  jelen  ügyhöz 
kapcsolódó NAIH-746/2022. számú vizsgálati eljárás teljes iratanyaga. 
 
 
I I .   A   t é n y á l l á s   t i s z t á z á s a  
 

(16)  A Kérelmező kérelmében előadta, hogy 2018. október 9. napján elektronikus levélben – egy 
hibabejelentés  mellett  –  kérte  a  Kérelmezettől  telefonszáma  ([…])  és  e-mail-címe  ([…]) 
törlését, illetőleg az elektronikus levele szerint kizárólag eseti jelleggel járult hozzá az e-mail 
címe  és  telefonszáma  kezeléséhez,  mégpedig  abban  az  esetben,  ha  azokat  egy  adott  ügy 
(például  hibabejelentés)  vonatkozásában  a  Kérelmező  a  Kérelmezett  rendelkezésére 
bocsájtja, kizárólag az ügy lezárásáig. Miután a Kérelmező a 2018. október 9. napján küldött 
elektronikus  levele  személyes  adatok  kezelését  érintő  részére  nem  kapott  választ,  a  2018. 

 

 

 

4 

október  26.  napján  küldött  elektronikus  levele  alapján  –  a  korábbi  hibabejelentés  mellett  – 
tájékoztatást is kért a Kérelmezettől személyes adatai kezelésével összefüggésben. 
 

(17)  A  Kérelmező  2018.  október  26.  napján  küldött  elektronikus  levelére  a  Kérelmezett  2018. 
november  15.  napján  kelt  levelében  arról  tájékoztatta  a  Kérelmezőt,  hogy  a  Lakossági 
Általános Szerződési Feltételek (a továbbiakban: ÁSZF) 7. számú mellékletének 3. pontjában 
található  táblázatban  foglaltak  alapján  kezeli  a  Kérelmező  személyes  adatait,  mely táblázat 
tartalmazza  az  adatkezelés  jogcímét,  célját  és  időtartamát.  A  levél  szerint  továbbá  a 
Kérelmezettnek a Kérelmező hozzájárulása alapján kezelt személyes adatainak törlésére van 
lehetősége,  ilyen  a  direkt  marketing  hozzájárulás,  illetve  a  telefonkönyvi,  tudakozói 
adatkezelés.  A  Kérelmezett  levele  szerint  a  Kérelmezőnek  az  ettől  eltérő  jogcímen  kezelt 
személyes adatai törlése nem áll módjában. 
 

(18)  A  Kérelmező  kifogásolta  a  Kérelmezett  válaszát,  ezért  –  továbbá,  mert  a  Kérelmezett  által 
nyújtott  szolgáltatással  sem  volt  elégedett  –  a  Pest  Megyei  és  Érdi  Megyei  Jogú  Városi 
Kereskedelmi  és  Iparkamara  által  működtetett  Békéltető  Testülethez  (a  továbbiakban: 
Békéltető Testület) fordult a vita megoldása érdekében.  
 

(19)  Tekintettel arra, hogy a Békéltető Testület eljárása sem vezetett eredményre, a Kérelmező a 
Hatóságtól  kérte,  hogy  kötelezze  a  Kérelmezettet  arra,  hogy  nyújtson  a Kérelmező  részére 
megfelelő  tájékoztatást  a  róla  nyilvántartott  személyes  adatokról  és  az  adatkezelés(ek)re 
vonatkozó  információkról.  A  Kérelmező  kérte  továbbá,  hogy  a  Hatóság  utasítsa  a 
Kérelmezettet, hogy a Kérelmező telefonszámát és e-mail-címét a Kérelmezett korlátozottan, 
kizárólag az elektronikus számlázás és a hibaelhárítással összefüggő kapcsolattartás céljából 
kezelje, más nyilvántartásaiból azonban törölje e személyes adatait. 
 

(20)  A  Kérelmezett  a  NAIH-5095-4/2022.  ügyiratszámú  levelében  azt  nyilatkozta,  hogy  a 
Kérelmezett  helyhez  kötött  (vezetékes)  telefon,  internet  hozzáférési  és  műsorterjesztési 
(televízió) szolgáltatást nyújt a Kérelmezőnek, amely szolgáltatásnyújtással összefüggésben 
a  Kérelmezett  a  következő  személyes  adatokat  kezeli:  az  előfizető  neve,  lakóhelye, 
tartózkodási helye, az előfizető számlázási címe, szükség esetén pénzforgalmi számlaszáma, 
az előfizető születési neve, születési helye és ideje, anyja születési neve, kapcsolattartásra, 
értesítésre  alkalmas  elérhetőségek  (postai  cím,  telefonszám,  e-mail  cím);  az  előfizetői 
hozzáférési  pontra  vonatkozó  adatok;  az  igényelt  előfizetői  szolgáltatás,  a  választott 
csomag(ok), kiegészítő szolgáltatási csomag(ok), opciók megjelölése; a választott díjfizetési 
mód  megjelölése;  az  előfizetői  szerződés  időtartama;  az  igény  bejelentésének  helye, 
időpontja;  az  igénylő  egyéb  igényei  a  létesítéssel  kapcsolatban;  a  személyazonosításra 
alkalmas  igazolvány  típusa  és  száma;  az  előfizető  szolgáltatónál  képzett  ügyfélazonosítója 
(MT ID) és a szolgáltatónál meglévő előfizetői folyószámlaszáma.  
 

(21)  Nyilatkozata  szerint  ezeket  a  személyes  adatokat  a  Kérelmezett  az  elektronikus  hírközlési 
szolgáltatásra  irányuló  szerződés  létrehozatala,  tartalmának meghatározása  és  módosítása 
céljából  kezeli.  Az  adatkezelés  jogalapja  az  általános  adatvédelmi  rendelet  6.  cikk  (1) 
bekezdés  b)  pontja,  figyelemmel  az  elektronikus  hírközlésről  szóló  2003.  évi  C.  törvény  (a 
továbbiakban:  Eht.)  154.  §  (2)  bekezdésére  és  az  elektronikus  hírközlési  előfizetői 
szerződések részletes szabályairól szóló 22/2020. (XII. 21.) NMHH rendelet (a továbbiakban: 
ESzr.) 11. §-ára. 
 

(22)  Nyilatkozata  szerint  a  fent  felsorolt  adatokat  a  Kérelmezett  az  elektronikus  hírközlési 
szolgáltatásra  irányuló  szerződés  teljesítése,  a  szolgáltatások  nyújtása,  a  szerződés 
teljesítésének figyelemmel kísérése és a szerződésből származó díjak számlázása céljából, 
az általános adatvédelmi rendelet 6. cikk (1) bekezdés b) pontja alapján is kezeli, figyelemmel 
az Eht. 157. § (2) bekezdésére és ESzr. 11. §-ára is. A fent körülírt adatkezelések időtartama 
az  előfizetői  szerződésből  eredő  igények  Eht.  143.  §  (2)  szerinti  elévüléséig  terjedő  idő, 
legkésőbb a szerződés megszűnését követő 1 év+30 nap. 

 

 

 

 

5 

(23)  Nyilatkozata szerint a fent részletezett személyes adatokat a Kérelmezett számviteli, adózási 
kötelezettségek teljesítése céljából is kezeli, amely adatkezelés tekintetében a megőrzési idő, 
figyelemmel a számvitelről szóló 2000. évi C. törvény (a továbbiakban: Számviteli tv.) 169. § 
(2)  bekezdésére,  a  szerződés  megszűnésének  évére  vonatkozó  éves  beszámoló 
elfogadásától számított 8 év + 30 nap. 
 

(24)  Mindezen adatkezelésekről a Kérelmezett a nyilatkozata szerint részletes tájékoztatást adott 
és ad az ÁSZF 5. melléklete 3. pontjában található táblázat 1., 2. és 3. soraiban, amely egyben 
a  Kérelmezett  előfizetői  szerződésének  is  részét  képezi.  (2021.  június  30-át  megelőzően  a 
szóban forgó tájékoztatást az ÁSZF 7. számú melléklete tartalmazta.).  
 

(25)  A  Kérelmezett  megküldte  a  Hatóságnak  a  Kérelmező  egyedi  előfizetői  szerződésének 

másolatát, amely a szerződésben rögzített személyes adatokat is tartalmazza. 
 

(26)  A fentiek mellett a Kérelmezett a Kérelmező személyes adatait bűnüldözési, nemzetbiztonsági 
és honvédelmi célú adatmegőrzési kötelezettség teljesítése (ÁSZF 5. melléklete 3. pontjában 
található táblázat  9.  sora),  illetve  panaszkezelés  (ÁSZF  5.  melléklete  3. pontjában  található 
táblázat 17. sora) céljából is kezeli. 
 

(27)  A  Kérelmezett  nyilatkozata  szerint  a  Kérelmező  2018.  október  9.  napján  kelt  elektronikus 
levelében azt kérte, hogy a „szolgáltatásnyújtáshoz minimálisan szükséges adatok (név, cím)” 
kivételével  a  nyilvántartott  adatait  a  Kérelmezett törölje.  Azt  is  hozzátette  továbbá,  hogy  az 
egyéb személyes adatait (például email-cím, telefonszám) „eseti jelleggel”, azoknak egy adott 
ügy (például hibabejelentés) kapcsán való megadása után kezelheti a Kérelmezett. Az Eszr. 
11. § ab) alpontja értelmében az egyedi előfizetői szerződés kötelező jelleggel tartalmazza az 
előfizető  által  kapcsolattartásra,  értesítésre  megadott  elérhetőségeket.  A  Kérelmezőnek  a 
kérelem benyújtásának idején hatályos egyéni előfizetői szerződése – amelyet a Kérelmezett 
megküldött a Hatóságnak – a Kérelmező telefonszámát mint elérhetőségi adatát tartalmazta. 
Ezt  a  szolgáltatásnyújtással  összefüggésben,  a  szerződés  részeként  a  fenti  célokból  és 
jogalapon kezeli a Kérelmezett. 
 

(28)  A  Kérelmezett  nyilatkozata  szerint,  tekintve,  hogy  az  előfizetői  szerződés  számviteli 
bizonylatnak  is  minősül,  a  szerződés  kötelező  részét  képező  adatokat  a  Kérelmezett  a 
Számviteli  tv.  169.  §  (2)  bekezdése  alapján  is  köteles  megőrizni.  Ezen  túlmenően  a 
Kérelmezőnek  nyújtott  szolgáltatással,  ahhoz  kapcsolódó  hibabejelentésekkel,  elszámolási 
vitákkal  és  panaszokkal,  valamint  a  Kérelmező  által  kezdeményezett  különböző  hatósági 
eljárásokkal  kapcsolatosan  a  fent  idézett  rendelkezés  idején  és  azóta  folyamatosan,  illetve 
ismétlődően  olyan 
folyamatban,  amelyek  kapcsán  a  Kérelmező 
kapcsolattartásra a szóban forgó e-mail címét használta. 2019. szeptember 19. óta pedig a 
Kérelmező  kifejezetten  a  szóban  forgó  e-mail  címre  kéri  a  számlaértesítők  elektronikus 
megküldését. A Kérelmezett nyilatkozata szerint továbbá a Kérelmező a Média- és Hírközlési 
Biztos előtti eljárásban azt is jelezte, hogy a szóban forgó elérhetőségi adatok törlését immár 
nem kéri. 
 

„ügyek”  voltak 

(29)  A  Kérelmezett  nyilatkozata  szerint  a  Kérelmező  2018.  október  26.  napján  kelt  elektronikus 
levelére válaszul a Kérelmezett a 2018. november 15-én kelt, 1-102440080906 iktatószámú – 
a Hatóság rendelkezésére is bocsátott – levelében a Kérelmezőt az akkor hatályos előfizetői 
szerződésében  (azon  belül  az  ÁSZF  adatvédelmi  mellékletében)  célonkénti  lebontásban 
részletezett adatvédelmi tájékoztatóhoz irányította, majd a Média- és Hírközlési Biztos előtti 
eljárásban  a  tájékoztató  vonatkozó  részleteit  is  benyújtotta.  Arra  is  tekintettel,  hogy  a 
Kérelmező  mind  az  adatvédelmi  tárgyú,  mind  pedig  a  nagy  számú  egyéb  panaszának  és 
reklamációjának kapcsán alapos és széles körű jogi tájékozottságról tett tanúbizonyságot  – 
irataiban pontos jogszabályhelyeket, illetve a Kérelmezett ÁSZF-jének releváns rendelkezéseit 
maga is értő módon hivatkozta –, a Kérelmezett véleménye szerint az ÁSZF-re való utalással 

 

 

 

6 

történő tájékoztatás a Kérelmezőt nem akadályozta abban, hogy a vonatkozó információkat 
ténylegesen  is  megismerje,  illetve  alkalmas  volt  arra,  hogy  a  Kérelmezőt  a  személyes 
adatainak kezelésével kapcsolatban megfelelő informáltsági helyzetbe hozza. 
 

igazgatóságán”  működő  „Panaszkezelési  csoporthoz” 

(30)  A  Kérelmezett  nyilatkozata  szerint  az  érintetti  jogok  gyakorlásával  kapcsolatos  kérelmek 
jellegű  panaszhoz  kapcsolódóan  a  Kérelmezett 
gyakran  egyéb,  nem  adatvédelmi 
„Ügyfélszolgálati 
futnak  be.  A 
„Panaszkezelési  csoport”  munkatársai  a  követendő  folyamat  szerint  minden  olyan  panaszt, 
megkeresést,  amely  adatvédelmi  jellegű  kérést  tartalmaz,  továbbítanak  a  „Speciális  ügyek 
csoporthoz”, amely ugyancsak az  „Ügyfélszolgálati igazgatóságon” működő, de az előbbitől 
elkülönült  szervezeti  egység.  A  „Speciális  ügyek  csoportban”  dolgozó  kollégák  –  akik 
adatvédelmi ügyek kezelésében nagyobb tapasztalattal rendelkeznek – intézik az ilyen jellegű 
kérelmeket,  ők  válaszolnak  az  érintetti  megkeresésekre,  illetve  jogi  értelmezési  vagy 
minősítési  bizonytalanság  esetén  bevonják  a  „Jogi  igazgatóság”  megfelelő  munkatársait, 
illetve szükség szerint tájékoztatják a Kérelmezett adatvédelmi tisztviselőjét. A Kérelmezett az 
érintetti jogok gyakorlása esetén követendő eljárási szabályokat tartalmazó – és a Kérelmezett 
intranetén közzétett, az „Ügyfélszolgálaton” dolgozó ügyintézők számára elérhető – Ügyintézői 
Kézikönyv („Magic Book”) kivonatát a Hatóság rendelkezésére bocsátotta. 
 

(31)  A  Kérelmezett  továbbá  felhívta  a  Hatóság  figyelmét  arra,  hogy  a  Kérelmezőnek  a 
igénybe  vett  hírközlési  szolgáltatásokkal, 
Kérelmezettel  szemben  elsősorban  az 
hibaelhárítással, illetve elszámolással kapcsolatos panaszai, igényei és vitái voltak, legalább 
2018-ig visszamenőleg. Ezekkel kapcsolatban a Kérelmező különböző szerveknél, így például 
a  Média-  és  Hírközlési  Biztosnál  vagy  a  fogyasztóvédelmi  hatóságnál  indított  eljárásokat, 
amelyeknek  központi  kérdései  nem  adatvédelmi 
jellegűek  voltak.  A  Pest  Megyei 
Kormányhivatal  a  Kérelmezettet  a  Kérelmező  panaszai  kapcsán  elmarasztalta,  illetve  vele 
szemben szankciót alkalmazott. A Kérelmező e panaszok, illetve eljárások keretében, más, 
bonyolult  elszámolási  és  szerződéses  kérdésekhez  képest  mintegy  mellékesen  kérte  –  a 
fentiek  szerint  –  bizonyos  személyes  adatainak  törlését,  illetve „eseti  korlátozott  kezelését”, 
majd  tájékoztatást  a  személyes  adatai  kezeléséről.  Ezekre  a  részben  időben  is  változó 
tartalmú,  részben  nem  egyértelmű  kérelmek  érintetti  joggyakorlásra  irányuló  jellegét  a 
Kérelmezett  észlelte  és  azokra  reagált.  E  válaszok  megadására  az  egyéb  reklamációs  és 
jogvitás  eljárások  keretében,  azok  kontextusában  került  sor  oly  módon,  hogy  a 
szolgáltatásokkal,  hibaelhárítással,  elszámolással  kapcsolatos  álláspont  kifejtése  mellett  az 
adatvédelmi  jellegű  információk  megadása  a  kommunikáció  dinamikájából  adódóan  kapott 
relatíve  kisebb 
illetve  hangsúlyt,  annak  megfelelően,  ahogy  a  különböző 
megkereséseiben  azokat  a  Kérelmező  is  kevésbé  hangsúlyos,  mintegy  mellékes  helyen 
kezelte. A fentieket az is alátámasztja, hogy a Kérelmező a törlési kérelmében a szóban forgó 
elérhetőségi adatok eseti jellegű kezelését kérte, majd később kifejezetten az érintett e-mail 
címet adta meg elektronikus számlázási címként, később pedig szerződéses kapcsolattartási 
elérhetőségként, továbbá a különböző panaszok és eljárások kapcsán is ezt az e-mail címet 
használta. Végül kifejezetten jelezte, hogy a szóban forgó kapcsolattartási adatok törlésének 
kérelmezésétől  eltekint.  A  Kérelmező  a  Kérelmezettel  szemben  kezdeményezett  eljárások 
során  az  adatvédelmi  tárgyú  kérelmeit  az  egyéb,  szolgáltatással  kapcsolatos  panaszainak 
megtámogatása, az ott kifejtett álláspontjának elfogadtatása céljából (e céloknak alárendelve) 
nyújtotta be. 
 

teret, 

(32)  A  Kérelmezett  a  NAIH-5095-6/2022.  ügyiratszámú  levelében  azt  nyilatkozta,  hogy  a 
Kérelmező  e-mail  címét  2019.  szeptember  19.  óta  elektronikus  számlázás  céljából,  2020. 
január  23.  óta  pedig  elsődleges  kapcsolattartási  adatként  is  kezeli  az  ügyfél-nyilvántartási 
rendszerében.  Mivel  a  szóban  forgó  e-mail  címet  a  Kérelmező  korábban  is  használta  a 
Kérelmezettel  való  kommunikációra  –  így  például  a  Kérelmező  2018.  október  9.  napján  a 
Kérelmezettnek  küldött  és  a  Hatóság  rendelkezésére  is  bocsátott  panaszlevelében  –  a 
Kérelmezett 
is  használta  azt  korábban  a  Kérelmezőnek  címzett,  a  panaszaival, 
szolgáltatásaival kapcsolatos kommunikáció célba juttatására. 

 

 

 

 

7 

(33)  Annak igazolására, hogy a kérelmező 2019. szeptember 19-e óta kifejezetten a […] e-mail-
címére  kéri  a  számlaértesítők  elektronikus  megküldését,  a  Kérelmezett  megküldte  a 
Kérelmező  elektronikus  számla  igénylésről  szóló  és  2019.  szeptember  19.  napján  kelt 
nyilatkozatát. 
 

(34)  A  Kérelmezett  megküldte  továbbá  az  ügyfél-nyilvántartási  rendszeréből  kinyert  riport 
másolatát,  amely  mutatja,  hogy  az  adott  e-mail  cím  2020.  január  23-án  került  elsődleges 
kapcsolattartói címként is rögzítésre. 
 

(35)  A  Kérelmezett  nyilatkozata  szerint  a  Kérelmező  a  számláit  jelenleg  is  elektronikusan  kéri 
kiállítani és fogadni; a Kérelmezettnek nincs tudomása arról, hogy ezzel kapcsolatban panaszt 
tett volna a Kérelmező.  
 

(36)  A Kérelmezett megküldte továbbá a Média- és Hírközlési Biztosnak a Kérelmezetthez intézett 
nyilatkozattételre való felhívását, amely a felhívással együtt tartalmazza a Kérelmező által az 
eljárásban  előadott  nyilatkozatát,  mely  szerint  eltekint  a  […]  e-mail  címe  és  […]-as  te 
telefonszáma  törlésének  kérelmezésétől:  „Mindezzel  együtt  –  amellett,  hogy  a  szolgáltató 
adatkezelését  továbbra  is  jogszerűtlennek  ítélem  –  immár  nem  kérem  az  ominózus  adatok 
azonnali  törlését,  csupán  azon  lehetőségnek  a  megteremtését,  hogy  ilyen  irányú  jövőbeni 
igény esetén annak a szolgáltató haladéktalanul tegyen eleget […].” 
 

(37)  A Kérelmezett NAIH-5095-10/2022. ügyiratszámú nyilatkozatához mellékelte az elektronikus 
ügyfél-nyilvántartási  rendszeréről  készült  azon  képernyőképek  másolatát,  amelyek  a 
Kérelmezőnek  a  rendszerben  kezelt  személyes  adatait  jelenítik  meg.  A  Kérelmezett  a 
Kérelmező  nyilvántartott  személyes  adatait  –  összhangban  a  NAIH-5095-4/2022.  számon 
előadott nyilatkozattal – a következő célokból és jogalapon kezeli: az elektronikus hírközlési 
szolgáltatásra irányuló szerződés létrehozatala, tartalmának meghatározása, módosítása, az 
elektronikus hírközlési szolgáltatásra irányuló szerződés teljesítésének figyelemmel kísérése, 
valamint  az  elektronikus  hírközlési  szolgáltatásra  irányuló  szerződésből  származó  díjak 
számlázása céljából, az általános adatvédelmi rendelet 6. cikk (1) bekezdés b) pontja szerinti 
jogalapon, figyelemmel az Eht. 154. § (2) bekezdésére, az Eht. 157. § (2) bekezdésre és az 
ESzr. 11. §-ára. A hivatkozott jogalap alátámasztására a Kérelmezett csatolta a Kérelmező és 
a Kérelmezett között hatályban lévő, egyedi előfizetői szerződés másolatát. 
 

(38)  A  Kérelmezett  a  NAIH-5095-16/2022.  ügyiratszámú  leveléhez  mellékelte  az  elektronikus 
nyilvántartása Kérelmezőre vonatkozó teljes másolatát annak igazolására, hogy jelenleg mely 
személyes adatait kezeli a Kérelmezőnek, milyen célokból és milyen, az általános adatvédelmi 
rendelet 6. cikk (1) bekezdésében szabályozott jogalap(ok) alapján. 
 

(39)  A Kérelmezett megjelölte továbbá az adatkezelések céljait és szükségességüket.  

 

(40)  Ez  alapján  a  szerződés  teljesítése  mint  adatkezelési  cél  kapcsán  a  Kérelmező  személyes 
adatai  felhasználásának  szükségessége  körében  a  Kérelmezett  a  nyilatkozata  szerint  a 
helyhez  kötött  (vezetékes)  telefon,  internet  hozzáférési  és  műsorterjesztési  (televízió) 
szolgáltatást nyújt a Kérelmezőnek. Ennek körében a Kérelmezettet olyan szerződésből eredő 
értesítési kötelezettségek terhelik – például a szolgáltatás korlátozásával, megszüntetésével, 
szünetelésével,  hibáival  és  azok  elhárításával  kapcsolatban  –  amelyeket  a  szóban  forgó 
kapcsolattartási adatok segítségével tud teljesíteni. A Kérelmezett hivatkozott az ESzr. 17. és 
22. §-aiban a Kérelmezett számára előírt határidejű értesítési kötelezettségekre (24, 72 óra), 
amely kötelezettségek elmulasztása esetén ugyanazon rendelet 23. §-a jelentős kötbérfizetési 
kötelezettséget ír elő a Kérelmezett számára. Az elektronikus számlák megküldésére irányuló 
kötelezettségét  a  Kérelmezett  a  Kérelmező  e-mail  címének  felhasználásával  teljesíti.  Az  a 
tény,  hogy  az  ESzr.  11.  §-a  a  kapcsolattartási,  értesítési  adatokat  az  egyedi  előfizetői 
szerződés  kötelező  részeként  határozza  meg,  alátámasztja,  hogy  a  szóban  forgó  adatok 

 

 

 

8 

kezelése a szerződés teljesítése és a hírközlési szolgáltatás nyújtása céljából szükséges. Az 
egyedi előfizetői szerződés teljesítése kapcsán mind az előfizetők, mind pedig az NMHH mint 
felügyeleti hatóság elvárja a Kérelmezettől a hivatkozott értesítési határidők betartását, amely 
a szóban forgó elérhetőségi adatok nélkül nem volna lehetséges. A Kérelmező ilyen jellegű 
elvárását tükrözi többek között az a Kérelmezett által a Hatóság rendelkezésére is bocsátott 
e-mail üzenetben tett nyilatkozata is: „Ezzel együtt ismételten leírom a telefonszámomat: […]. 
Ezen a számon gyakorlatilag folyamatosan elérhető vagyok, a helyszíni hibajavítás időpontját 
– a megszokottak szerint – a telefonhívásuk alkalmával tudjuk egyeztetni.” 
 

(41)  A számviteli kötelezettség teljesítése adatkezelési cél kapcsán a Kérelmező személyes adatai 
felhasználásának szükségessége tekintetében a Kérelmezett azt nyilatkozta, hogy a szóban 
forgó  személyes  adatok  az  ESzr.  11.  §-a  értelmében  az  egyedi  előfizetői  szerződés  részét 
képezik.  Az  egyedi  előfizetői  szerződés  a  Számviteli  tv.  166.  §  (1)  bekezdése  szerinti 
számviteli bizonylat, amelyet a Kérelmezettnek a 169. § (2) bekezdés szerint meg kell őriznie. 
A  Kérelmezettnek  a  szóban  forgó  adatokat  a  számviteli  bizonylat  részeként,  a  hivatkozott 
kötelezettség teljesítésének céljából kell megőriznie.  
 

(42)  Az adatmegőrzési kötelezettség mint adatkezelési cél kapcsán a Kérelmező személyes adatai 
felhasználásának  szükségessége  körében  a  Kérelmezett  az  Eht.  159/A.  §  (1)  bekezdés  a) 
pontjára  hivatkozott,  melynek  értelmében  a  Kérelmezett  mint  elektronikus  hírközlési 
szolgáltató  köteles  az  előfizető  egyedi  előfizetői  szerződésben  rögzített  személyes  adatait 
megőrizni.  A  Kérelmezettnek  a  szóban 
forgó  személyes  adatokat  e  kötelezettség 
teljesítésének céljából kell megőriznie és arra jogosult szerv megkeresése alapján jogszabály 
által előírt adatszolgáltatást teljesítenie. A szóban forgó adatok kezelése nélkül a Kérelmezett 
nem tudna eleget tenni adatmegőrzési és -szolgáltatási kötelezettségének. 
 

(43)  A  panaszkezelés  adatkezelési  céllal  összefüggésben  a  Kérelmező  személyes  adatai 
felhasználásának szükségessége körében a Kérelmezett a nyilatkozata szerint a Kérelmező 
személyes  adatait  az  Eht.  138.  §-ában, 
illetve  140-141.  §-aiban,  valamint  a 
fogyasztóvédelemről szóló a 1997. évi CLV. törvény 17/A-17/C. §-aiban szabályozott módon 
kezeli  a  Kérelmező  panaszainak  kezelése  céljából,  ideértve  a  panaszok,  hibabejelentések 
elintézésével  kapcsolatos  levelezést,  kapcsolattartást.  A  Kérelmezettet  terhelő  bizonyos, 
jogszabályból  eredő  rövid  határidejű  (például  24  vagy  72  óra)  értesítési  kötelezettségek 
teljesítése  szükségképpen  elektronikus  úton,  az  e-mail  cím,  illetve  telefonszám  mint 
kapcsolattartói  adat  felhasználásával  lehetséges.  Ilyen  kötelezettségeket  telepítenek  a 
Kérelmezettre  például  az  ESzr.  17.  és  22.  §-ai.  Az  adatok  kezelése  nélkül  a  hatékony  és 
jogszabályszerű  panaszkezelés  nem  volna  lehetséges,  a  Kérelmezett  erre  vonatkozó 
kötelezettségeit nem tudná teljesíteni. 
 

(44)  A  Kérelmezett  nyilatkozata  szerint  a  Kérelmezőt  érintő,  ezen,  jelenleg  is  folytatott 
adatkezelésekre  a  Kérelmezett  általános  adatkezelési  gyakorlatának  keretében  kerül  sor, 
amelyet a Kérelmezett ÁSZF 5. melléklete 3. pontjában található táblázat 1., 2., 5., 9. és 17. 
soraiban foglaltak is tükröznek. Ugyanakkor a Kérelmező kapcsolattartói e-mail címének és 
telefonszámának a jelen ügyben vizsgált, Kérelmezett általi kezelése tekintetében az egyedi, 
atipikus körülményekre is figyelemmel kell lenni, (így például a Kérelmező által tett panaszok 
és kapcsolódó hatósági eljárások komplex, de elsősorban nem adatvédelmi jellegű tárgyára.) 
 

(45)  A  Kérelmezett  nyilatkozata  szerint  az  elektronikus  hírközlési  előfizetői  szerződésekben  az 
ESzt.  11.  §  a)  pont  ab)  alpont  szerint  kötelező  jelleggel  megjelenítendő  kapcsolattartói, 
elérhetőségi  adatok  tekintetében  a  Kérelmezett  az  adatkezelés  jogalapjának  az  általános 
adatvédelmi  rendelet  6.  cikk  (1)  bekezdés  b)  pontját  tekinti.  A  Kérelmezett  ÁSZF 
Törzsrészének 2.1.1. pont h) alpontja az ESzr. 11. §-ával összhangban az előfizetői szerződés 
megkötéséhez szükséges adatok között sorolja fel az előfizető/igénylő által kapcsolattartásra, 
értesítésre megadott elérhetőségeket is.  
 

 

 

 

9 

(46)  A  Kérelmezett  hivatkozik  továbbá  a  29-es  Adatvédelmi  Munkacsoportnak  az  adatkezelő 
95/46/EK  irányelv  7.  cikke  szerinti  jogszerű  érdekeinek  fogalmáról  szóló  6/2014.  számú 
véleményére (a továbbiakban: Vélemény), amely, bár elsősorban az adatkezelő jogos érdeke 
jogalapot  elemezte,  a  többi  –  így  például  a  szerződéses  –  jogalapok  tekintetében  is  tett 
általános érvényű megállapításokat, amelyekre az Európai Adatvédelmi Testület a 95/46/EK 
irányelv hatályon kívül helyezését  követően, az általános adatvédelmi rendelet  értelmezése 
kapcsán  is  hivatkozott.  A  Vélemény  III.2.2.i)  pontja  szerint  „Az  érintett  alapvető  adatainak, 
úgymint  nevének,  címének  feldolgozását,  illetve  a  fennálló  szerződéses  kötelezettségekre 
való hivatkozást vagy hivatalos emlékeztetők kiküldését  továbbra is úgy kell tekinteni, hogy 
azok a szerződés teljesítéséhez szükséges adatfeldolgozás körébe tartozik.” A Kérelmezett 
álláspontja  szerint  a  Véleményben  kifejtettekhez  hasonló  megállapítást  tesz  az  Európai 
Adatvédelmi  Testület  2/2019.  számú  iránymutatása  a  személyes  adatoknak  az  általános 
adatvédelmi  rendelet  6.  cikke  (1)  bekezdésének  b)  pontja  szerinti  kezeléséről  az  érintettek 
részére nyújtott online szolgáltatások összefüggésében, amikor leszögezi: „Bizonyos lépések 
azonban  észszerűen  előre  láthatók  és  szükségesek  lehetnek  a  szokásos  szerződéses 
kapcsolat keretében, például hivatalos emlékeztetők küldése a függőben lévő kifizetésekről, 
illetve  a  hibák  vagy  késedelmek  orvoslása  a  szerződés  teljesítése  során.  A  6.  cikk  (1) 
bekezdésének  b)  pontja  vonatkozhat  a  személyes  adatok  olyan  kezelésére,  amely  az  ilyen 
lépésekhez kapcsolódóan szükséges.”  
 

előfizetői 

előfizetőknek 

frissíthetik.  Az 

(47)  A  Kérelmezett  hivatkozott  továbbá  a  Hatóság  NAIH/2018/6123/2/J.  szám  alatt,  az  egyes 
törvényeknek  az  Európai  Unió  adatvédelmi  reformjával  összefüggő  módosításáról  szóló 
kormány-előterjesztés  véleményezése  tárgyában  kiadott  álláspontjának  I.1)  pontjának  5. 
bekezdésére,  amely  az  Eht.-nek  a  hírközlési  szolgáltatókra  vonatkozó  adatkezelési 
kötelezettségei  tekintetében  (Eht.  157-158.  §)  emelte  ki,  hogy  azok  nem  az  úgynevezett 
kötelező  adatkezelések  körébe  esnek.  A  Kérelmezett  előfizetői  az  elérhetőségi  adataikat 
megváltoztathatják, 
foglalt 
kötelezettségük, hogy az adatokban bekövetkező változásról a Kérelmezettet 8 napon belül 
értesítsék.  Az  előfizetők  megfelelő  azonosítást  követően  a  Kérelmezett  ügyfélszolgálati 
elérhetőségein, telefonon, személyesen, illetve írásban, postai úton kérhetik a kapcsolattartói 
adatok  módosítását,  amelyet  a  Kérelmezett  az  azonosított  előfizető  nyilatkozata  alapján 
teljesít. A kérelmező 2018. október 9-i elektronikus levelében előadott azon kérésének, hogy 
eseti  jelleggel  járul  hozzá  e-mail  címe,  telefonszáma  kezeléséhez  (például  az  adott  ügy 
hibabejelentés  lezárásáig)  a  Kérelmezett  az  alábbiak  szerint  tett  eleget.  A  Kérelmezett 
mindenekelőtt  hivatkozott  a  válaszához  mellékelt  2017.  április  13-án  kelt,  a  Kérelmezővel 
kötött  egyedi  előfizetői  szerződésben  írtakra,  melyek  szerint:  „A  kapcsolattartásra  alkalmas 
elérhetőségeket  abból  a  célból  bocsátottam  a  szolgáltató  rendelkezésére,  hogy  ezeken  az 
elérhetőségeken az előfizetői szerződés teljesítésével kapcsolatos kérdésekben értesítsen, s 
az értesítés e módját elfogadom. Elfogadom, hogy a jelen előfizetői szerződés teljesítésével 
kapcsolatos kérdésekben a Szolgáltató az Eht. 144.§ (2) b. és c. pontjai alapján elektronikus 
levélben vagy egyéb elektronikus hírközlés útján tájékoztasson.”  
 

szerződésbe 

(48)  A Kérelmezett válaszához mellékelt, szintén 2017. április 13-án kelt otthoni szolgáltatásokra 
vonatkozó  előfizetői  szerződés  megkötésére  irányuló  igénybejelentésben  továbbá  az 
szerepel,  hogy:  „Hozzájárulok  ahhoz,  hogy  a  […]  a  vásárlás  során  keletkezett  számlát 
elektronikus formában juttassa el részemre, melyet a […] oldalunk Online Ügyfélszolgálatán 
belül  a  dokumentumok  menüpont  alatt  tekinthetek  meg.  Erről  SMS-ben  és  vagy  e-mailben 
kérek értesítést.”  
 

(49)  A  Hatóságnak  szintén  megküldött,  2020.  november  24-én  kelt, a  Kérelmező  által  küldött  e-
mail üzenet alapján továbbá: „Ezzel együtt ismételten leírom a telefonszámomat: […]. Ezen a 
számon  gyakorlatilag  folyamatosan  elérhető  vagyok,  a  helyszíni  hibajavítás  időpontját  –  a 
megszokottak szerint – a telefonhívásuk alkalmával tudjuk egyeztetni.” 
 

 

 

 

10 

(50)  A  Kérelmezett  nyilatkozata  szerint  továbbá  az  általa  hivatkozott  valamennyi  nyilatkozat  és 
dokumentum,  illetve  a  Kérelmező  Kérelmezettnél  benyújtott  panaszainak  története  is  azt 
támasztja  alá,  hogy  a  Kérelmezőnek  a  Kérelmezettel  szemben  elsősorban  az  igénybe  vett 
hírközlési  szolgáltatásokkal,  hibaelhárítással,  elszámolással  kapcsolatos  panaszai  és  vitái 
voltak,  mint  ahogyan  erre  a  Kérelmezett  a  NAIH-5095-4/2022.  számon  iktatott  levelében  is 
hivatkozott. Ezekkel kapcsolatban a Kérelmező különböző szerveknél, így például a Média- 
és Hírközlési Biztosnál vagy a fogyasztóvédelmi hatóságnál indított eljárásokat, amelyeknek 
központi kérdései nem adatvédelmi jellegűek voltak. A Kérelmező e panaszok, illetve eljárások 
keretében,  más,  bonyolult  elszámolási  és  szerződéses  kérdésekhez  képest  mintegy 
mellékesen kérte a kapcsolattartási adatainak törlését, illetve „eseti, korlátozott kezelését”. A 
későbbiekben azonban többször a törlésre, korlátozásra irányuló kérését módosító, azoknak 
ellentmondóan  nyilatkozatokat  tett,  illetve  a  kapcsolattartási  adatait  többször  is  megadta, 
illetve  folyamatosan  használta  azokra  a  célokra,  amelyek  a  Kérelmező  és  a  Kérelmezett 
közötti  kapcsolatból  természetszerűen  is  adódtak,  így  például:  szerződés  teljesítése, 
panaszkezelés,  hibaelhárítás,  illetve,  amelyek  tekintetében  a  Kérelmezettet  jogszabályi  és 
szerződéses  kötelezettségek  kötik.  A  részben  időben  is  változó  tartalmú,  részben  nem 
egyértelmű kérelmek érintetti joggyakorlásra irányuló jellegét a Kérelmezett észlelte és azokra 
–  a  korábban  tett  beadványokban  részletesen  kifejtettek  szerint  –  reagált  is.  E  válaszok 
megadására az egyéb reklamációs és jogvitás eljárások keretében, azok kontextusában került 
sor  oly  módon,  hogy  a  szolgáltatásokkal,  hibaelhárítással,  elszámolással  kapcsolatos 
álláspont  kifejtése  mellett  az  adatvédelmi  jellegű  információk  megadása  a  kommunikáció 
dinamikájából  adódóan  kapott  relatíve  kisebb  teret,  illetve  hangsúlyt,  annak  megfelelően, 
ahogy a különböző megkereséseiben azokat a Kérelmező is kezelte.  
 

(51)  A  Kérelmezett  nyilatkozata  szerint  továbbá  a  nyilvántartásában  rögzített  adatok  alapján  a 
Kérelmező a Kérelmezett általi megkeresésének lehetőségére vonatkozó nyilatkozatait nem 
változtatta meg, illetve nem iratkozott le a direkt marketing célú üzeneteket fogadók listájáról, 
ezért  kaphatott  direkt  marketing  tartalmú  üzenetet,  sms-ben  és  e-mailben,  illetőleg  fizetési 
felszólításokat  sms-ben.  Mindazonáltal,  tekintettel  a  jelen  eljárásra  –  amelyben  korábban 
ugyan nem, de a Hatóság utóbb feltett kérdései között hangsúlyozottan is felmerült a direkt 
marketing célú hozzájárulások kérdése –, 2022. szeptember 28-i hatállyal a Kérelmező direkt 
marketing nyilatkozatait minden viszonylatban nemlegesre állította be a Kérelmezett. 
 

(52)  A  Kérelmezett  a  NAIH-5095-16/2022.  ügyiratszámú  leveléhez  továbbá  több  olyan,  a 
Kérelmező  nevére  szóló  előfizetői  szerződést,  nyilatkozatot  (2017.  április  13.,  2020. 
szeptember 3., 2021. augusztus 30., 2022. augusztus 30.) csatolt, melyek szerint a Kérelmező 
hozzájárult személyes adatai – így e-mail címe és telefonszáma – közvetlen üzletszerzési célú 
kezeléséhez.  A  2017.  április  13-i  előfizetői  szerződés  szerint  a  Kérelmező  személyes 
adatainak a tudakozóban és a telefonkönyvben történő kiadásához nem járult hozzá, és ebben 
a vonatkozásban kérte adatai titkosítását. 
 

(53)  A Kérelmező a NAIH-5095-12/2022. ügyiratszámú levelében dokumentumokkal támasztotta 
alá,  hogy  a  Kérelmezett  e-mailben  marketing  célú  megkereséseket  és  sms-ben  fizetési 
felszólításokat  küldött  részére  az  adatvédelmi  hatósági  eljárás  előterjesztésének  idején, 
illetőleg az eljárás során is (például: 2022. július 7.: „Idén nyáron minden napra találsz egy új 
élményt […]!” tárgyú reklám sms; 2022. augusztus 1.: „Újítsd meg otthoni szolgáltatásaidat!” 
tárgyú  reklám  sms;  2022.  augusztus  12.  „1  millió  Ft  értékű  álomutazás?  Játssz  velünk,  és 
nyerd meg a fődíjat, vagy a további értékes eszközöket (projektor, roller, okosóra, hangszóró) 
vagy épp élményeket (hőlégballon, wellness hétvége, élményfőzés stb.)!” tárgyú reklám sms; 
2018.  szeptember  4.,  2019.  május  27.,  2020.  október  30.  napján  sms-ben  érkezett  fizetési 
felszólítások). 
 

(54)  A Kérelmező nyilatkozata szerint a kapcsolattartási adatként önkéntesen megadott […] e-mail 
címet és a […] telefonszámot nem csak kapcsolattartásra használta a Kérelmezett. Ezért  a 
Kérelmező  olyan  rendelkezést  tett,  hogy  ezeket  az  adatait  töröljék,  azonban  nyilatkozata 

 

 

 

11 

szerint e rendelkezésnek ténylegesen nem tett eleget a Kérelmezett, mivel folyamatosan kapta 
az e-maileket és az sms-eket. Később – azért, hogy a gyakran előforduló hibák miatt könnyebb 
legyen  a  kapcsolatfelvétel  –  a  Kérelmező  önkéntesen  hozzájárult  az  adatok  korlátozott 
kezeléséhez: azaz hogy csak adott ügy esetén (például, amikor a Kérelmező hibabejelentést 
tesz),  az  ügy  gördülékenyebb  lebonyolíthatósága  érdekében  kizárólag  az  ügy  lezárásáig 
kezelhetik  a  megadott  adatot  a  Kérelmezett  (például  telefonon  keresheti  a  Kérelmezett 
munkatársa). A Kérelmező álláspontja szerint  csak a szükséges ideig és csak az adott ügy 
vonatkozásában  kezelhették  volna  ezen  adatait.  Azonban  a  telefonszámának  és  e-mail 
címének  törlése  sem  korábban  (amikor  még  ilyen  korlátozott  felhatalmazása  sem  volt  a 
Kérelmezettnek),  sem  később,  az  egyes  hibajegyek  lezárását  követően  semmilyen  módon 
nem valósult meg, az adattörlés megtörténtét a Kérelmezett egyszer sem igazolta (sőt, indirekt 
módon  –  a  folyamatosan  érkező  kéretlen  levelek  és  sms-esek  útján  –  annak  ellenkezőjét 
bizonyította).  A  Kérelmező  nyilatkozata  szerint  még  később,  amikor  átállt  az  elektronikus 
számlázásra, hozzájárult a […] e-mail cím használatához – a szolgáltatás fennállásáig. Ez a 
rendelkezés  most  is  él.  S  bár  a  telefonszám  folyamatos  használatához  továbbra  sem  adta 
konkrét hozzájárulását, utóbb elfogadta, hogy azt is nyilvántartja a Kérelmezett. Mindkét adat 
nyilvántartásához  azzal  a  korlátozással  tartja  fenn  a  Kérelmező  a  hozzájárulását,  hogy  a 
telefonszámát  és  e-mail  címét  csak  korlátozott  célra  és  korlátozott  ideig  tarthatja  nyilván  a 
Kérelmezett. Konkrétan addig, amíg nem tesz olyan nyilatkozatot, hogy ezen adatokat töröljék 
(például, ha megszűnik az elektronikus számlázás). 
 

(55)  Mindezek alapján a Kérelmező nem kéri telefonszáma és e-mail címe törlését. 

 

(56)  Az  NMHH  a  NAIH-5095-15/2022.  ügyiratszámú 

levelében  válaszolt  a  Hatóság 
megkeresésére,  mely  szerint  a  Kérelmező  panasza  alapján  BH/994/2022.  szám  alatt 
egyeztetési  eljárás  indult,  melyben  vizsgálat  lefolytatására,  vizsgálatot  lezáró  döntés 
meghozatalára  nem  került  sor.  Az  egyeztetési  eljárás  a  2022.  február  14.  napján  kelt 
tájékoztató irat Kérelmezőnek történő megküldésével zárult, mely iratot az NMHH megküldött 
a Hatóságnak. Ebben az iratban a Kérelmező részletes tájékoztatást kapott a Kérelmezettnek 
az NMHH Média és Hírközlési Biztos megkeresésére adott válaszirata tartalmáról, a Média és 
Hírközlési Biztos eljárására vonatkozó lényeges jogszabályi rendelkezésekről, a lehetséges 
jogorvoslati eljárás részletes feltételeiről. 
 
 
I I I .   A l k a l m a z o t t   j o g s z a b á l y i   r e n d e l k e z é s e k  
 

(57)  Az  általános  adatvédelmi  rendelet  2.  cikk  (1)  bekezdése  alapján  a  jelen  ügy  szerinti 

adatkezelésre az általános adatvédelmi rendeletet kell alkalmazni. 
 

(58)  Az Infotv. 2. § (2) bekezdése értelmében az általános adatvédelmi rendeletet az ott megjelölt 

rendelkezésekben foglalt kiegészítésekkel kell alkalmazni.  
 

(59)  Az Infotv. 60. § (1) bekezdése szerint a személyes adatok védelméhez való jog érvényesülése 
érdekében  a  Hatóság  erre  irányuló  kérelemre  adatvédelmi  hatósági  eljárást  indít.  Az 
adatvédelmi hatósági eljárásra az Ákr. szabályait kell alkalmazni az Infotv.-ben meghatározott 
kiegészítésekkel és az általános adatvédelmi rendelet szerinti eltérésekkel. 
 

(60)  Az  Infotv.  60.  § (2)  bekezdése  alapján: „Az  adatvédelmi  hatósági  eljárás  megindítása  iránti 
kérelem  az  általános  adatvédelmi  rendelet  77.  cikk  (1)  bekezdésében,  valamint  a  22.  §  b) 
pontjában meghatározott esetben nyújtható be.” 
 

(61)  Az  általános  adatvédelmi  rendelet  77.  cikk  (1)  bekezdése  értelmében:  „Az  egyéb 
közigazgatási vagy bírósági jogorvoslatok sérelme nélkül, minden érintett jogosult arra, hogy 
panaszt  tegyen  egy  felügyeleti  hatóságnál  –  különösen  a  szokásos  tartózkodási  helye,  a 

 

 

 

12 

munkahelye  vagy  a  feltételezett  jogsértés  helye  szerinti  tagállamban  –,  ha  az  érintett 
megítélése szerint a rá vonatkozó személyes adatok kezelése megsérti e rendeletet.” 
 

(62)  Az általános adatvédelmi rendelet 4. cikk 1. pontja szerint: „személyes adat”: azonosított vagy 
azonosítható természetes személyre („érintett”) vonatkozó bármely információ; azonosítható 
az  a  természetes  személy,  aki  közvetlen  vagy  közvetett  módon,  különösen  valamely 
azonosító,  például  név, szám,  helymeghatározó adat,  online  azonosító  vagy  a  természetes 
személy testi, fiziológiai, genetikai, szellemi, gazdasági, kulturális vagy szociális azonosságára 
vonatkozó egy vagy több tényező alapján azonosítható.” 
 

(63)  Az  általános  adatvédelmi  rendelet  4.  cikk  2.  pontja  alapján:  „adatkezelés”:  a  személyes 
adatokon vagy adatállományokon automatizált vagy nem automatizált módon végzett bármely 
művelet vagy műveletek összessége, így a gyűjtés, rögzítés, rendszerezés, tagolás, tárolás, 
átalakítás  vagy  megváltoztatás,  lekérdezés,  betekintés,  felhasználás,  közlés  továbbítás, 
terjesztés  vagy  egyéb  módon  történő  hozzáférhetővé  tétel  útján,  összehangolás  vagy 
összekapcsolás, korlátozás, törlés, illetve megsemmisítés.” 
 

(64)  Az általános adatvédelmi rendelet 4. cikk 7. pontja értelmében: „adatkezelő”: az a természetes 
vagy  jogi  személy,  közhatalmi  szerv,  ügynökség  vagy  bármely  egyéb  szerv,  amely  a 
személyes  adatok  kezelésének  céljait  és  eszközeit  önállóan  vagy  másokkal  együtt 
meghatározza; ha az adatkezelés céljait és eszközeit az uniós vagy a tagállami jog határozza 
meg,  az  adatkezelőt  vagy  az  adatkezelő  kijelölésére  vonatkozó  különös  szempontokat  az 
uniós vagy a tagállami jog is meghatározhatja.” 
 

(65)  Az általános adatvédelmi rendelet 6. cikk (1) bekezdés a) és f) pontja szerint: „A személyes 
adatok  kezelése  kizárólag  akkor  és  annyiban  jogszerű,  amennyiben  legalább  az  alábbiak 
egyike teljesül:  
a) az érintett hozzájárulását adta személyes adatainak egy vagy több konkrét célból történő 
kezeléséhez;  
[…] 
f)  az  adatkezelés  az  adatkezelő  vagy  egy  harmadik  fél  jogos  érdekeinek  érvényesítéséhez 
szükséges,  kivéve,  ha  ezen  érdekekkel  szemben  elsőbbséget  élveznek  az  érintett  olyan 
érdekei  vagy  alapvető  jogai  és  szabadságai,  amelyek  személyes  adatok  védelmét  teszik 
szükségessé, különösen, ha az érintett gyermek.  
Az első albekezdés f) pontja nem alkalmazható a közhatalmi szervek által feladataik ellátása 
során végzett adatkezelésre.” 
 

(66)  Általános adatvédelmi rendelet 7. cikke alapján: „(1) Ha az adatkezelés hozzájáruláson alapul, 
az  adatkezelőnek  képesnek  kell  lennie  annak  igazolására,  hogy  az  érintett  személyes 
adatainak kezeléséhez hozzájárult. 
(2)  Ha  az  érintett  hozzájárulását  olyan  írásbeli  nyilatkozat  keretében  adja  meg,  amely  más 
ügyekre  is  vonatkozik,  a  hozzájárulás  iránti  kérelmet  ezektől  a  más  ügyektől  egyértelműen 
megkülönböztethető módon kell előadni, érthető és könnyen hozzáférhető formában, világos 
és egyszerű nyelvezettel. Az érintett hozzájárulását tartalmazó ilyen nyilatkozat bármely olyan 
része, amely sérti e rendeletet, kötelező erővel nem bír. 
(3)  Az  érintett  jogosult  arra,  hogy  hozzájárulását  bármikor  visszavonja.  A  hozzájárulás 
visszavonása  nem  érinti  a  hozzájáruláson  alapuló,  a  visszavonás  előtti  adatkezelés 
jogszerűségét.  A  hozzájárulás  megadása  előtt  az  érintettet  erről  tájékoztatni  kell.  A 
hozzájárulás  visszavonását  ugyanolyan  egyszerű  módon  kell  lehetővé  tenni,  mint  annak 
megadását. 
(4)  Annak  megállapítása  során,  hogy  a  hozzájárulás  önkéntes-e,  a  lehető  legnagyobb 
mértékben figyelembe kell venni azt a tényt, egyebek mellett, hogy a szerződés teljesítésének 
–  beleértve  a  szolgáltatások  nyújtását  is  –  feltételéül  szabták-e  az  olyan személyes  adatok 
kezeléséhez való hozzájárulást, amelyek nem szükségesek a szerződés teljesítéséhez.” 
 

 

 

 

13 

(67)  Az általános adatvédelmi rendelet 12. cikk (1)-(6) bekezdései értelmében: „(1) Az adatkezelő 
megfelelő intézkedéseket hoz annak érdekében, hogy az érintett részére a személyes adatok 
kezelésére vonatkozó, a 13. és a 14. cikkben említett valamennyi információt és a 15–22. és 
34. cikk szerinti minden egyes tájékoztatást tömör, átlátható, érthető és könnyen hozzáférhető 
formában,  világosan  és  közérthetően  megfogalmazva  nyújtsa,  különösen  a  gyermekeknek 
címzett bármely információ esetében. Az információkat írásban vagy más módon – ideértve 
adott esetben az elektronikus utat is – kell megadni. Az érintett kérésére szóbeli tájékoztatás 
is adható, feltéve, hogy más módon igazolták az érintett személyazonosságát. 
(2) Az adatkezelő elősegíti az érintett 15–22. cikk szerinti jogainak a gyakorlását. A 11. cikk 
(2)  bekezdésében  említett  esetekben  az  adatkezelő  az  érintett  15–22.  cikk  szerinti  jogai 
gyakorlására  irányuló  kérelmének  a  teljesítését  nem  tagadhatja  meg,  kivéve,  ha  bizonyítja, 
hogy az érintettet nem áll módjában azonosítani. 
indokolatlan  késedelem  nélkül,  de  mindenféleképpen  a  kérelem 
(3)  Az  adatkezelő 
beérkezésétől  számított  egy  hónapon  belül  tájékoztatja  az  érintettet  a  15–22.  cikk  szerinti 
kérelem  nyomán  hozott  intézkedésekről.  Szükség  esetén,  figyelembe  véve  a  kérelem 
összetettségét és a kérelmek számát, ez a határidő további két hónappal meghosszabbítható. 
A  határidő  meghosszabbításáról  az  adatkezelő  a  késedelem  okainak  megjelölésével  a 
kérelem kézhezvételétől számított egy hónapon belül tájékoztatja az érintettet. Ha az érintett 
elektronikus úton nyújtotta be a kérelmet, a tájékoztatást lehetőség szerint elektronikus úton 
kell megadni, kivéve, ha az érintett azt másként kéri. 
(4) Ha az adatkezelő nem tesz intézkedéseket az érintett kérelme nyomán, késedelem nélkül, 
de legkésőbb a kérelem beérkezésétől számított egy hónapon belül tájékoztatja az érintettet 
az  intézkedés  elmaradásának  okairól,  valamint  arról,  hogy  az  érintett  panaszt  nyújthat  be 
valamely felügyeleti hatóságnál, és élhet bírósági jogorvoslati jogával 
(5)  A  13.  és  14. cikk  szerinti  információkat  és  a  15–22.  és  34.  cikk  szerinti  tájékoztatást  és 
intézkedést díjmentesen kell biztosítani. Ha az érintett kérelme egyértelműen megalapozatlan 
vagy – különösen ismétlődő jellege miatt – túlzó, az adatkezelő, figyelemmel a kért információ 
vagy  tájékoztatás  nyújtásával  vagy  a  kért  intézkedés  meghozatalával  járó  adminisztratív 
költségekre: 
észszerű összegű díjat számíthat fel, vagy 
megtagadhatja a kérelem alapján történő intézkedést. 
A  kérelem  egyértelműen  megalapozatlan  vagy  túlzó  jellegének  bizonyítása  az  adatkezelőt 
terheli. 
(6) A 11. cikk sérelme nélkül, ha az adatkezelőnek megalapozott kétségei vannak a 15–21. 
cikk szerinti kérelmet benyújtó természetes személy kilétével kapcsolatban, további, az érintett 
személyazonosságának megerősítéséhez szükséges információk nyújtását kérheti.” 
 

(68)  Az  általános  adatvédelmi  rendelet  15.  cikke  szerint:  „(1)  Az  érintett  jogosult  arra,  hogy  az 
adatkezelőtől  visszajelzést  kapjon  arra  vonatkozóan,  hogy  személyes  adatainak  kezelése 
folyamatban van-e, és ha ilyen adatkezelés folyamatban van, jogosult arra, hogy a személyes 
adatokhoz és a következő információkhoz hozzáférést kapjon: 
a) az adatkezelés céljai; 
b) az érintett személyes adatok kategóriái; 
c) azon címzettek vagy címzettek kategóriái, akikkel, illetve amelyekkel a személyes adatokat 
közölték vagy közölni fogják, ideértve különösen a harmadik országbeli címzetteket, illetve a 
nemzetközi szervezeteket; 
d)  adott  esetben  a  személyes  adatok  tárolásának  tervezett  időtartama,  vagy  ha  ez  nem 
lehetséges, ezen időtartam meghatározásának szempontjai; 
e) az érintett azon joga, hogy kérelmezheti az adatkezelőtől a rá vonatkozó személyes adatok 
helyesbítését,  törlését  vagy  kezelésének  korlátozását,  és  tiltakozhat  az  ilyen  személyes 
adatok kezelése ellen; 
f) a valamely felügyeleti hatósághoz címzett panasz benyújtásának joga; 
g)  ha  az  adatokat  nem  az  érintettől  gyűjtötték,  a  forrásukra  vonatkozó  minden  elérhető 
információ; 

 

 

 

14 

h)  a  22. cikk  (1)  és  (4) bekezdésében  említett  automatizált  döntéshozatal  ténye,  ideértve  a 
profilalkotást  is,  valamint  legalább  ezekben  az  esetekben  az  alkalmazott  logikára  és  arra 
vonatkozó  érthető  információk,  hogy  az  ilyen  adatkezelés  milyen  jelentőséggel  bír,  és  az 
érintettre nézve milyen várható következményekkel jár. 
(2) Ha személyes adatoknak harmadik országba vagy nemzetközi szervezet részére történő 
továbbítására  kerül  sor,  az  érintett  jogosult  arra,  hogy  tájékoztatást  kapjon  a  továbbításra 
vonatkozóan a 46. cikk szerinti megfelelő garanciákról. 
(3)  Az  adatkezelő  az  adatkezelés  tárgyát  képező  személyes  adatok  másolatát  az  érintett 
rendelkezésére  bocsátja.  Az  érintett  által  kért  további  másolatokért  az  adatkezelő  az 
adminisztratív  költségeken  alapuló,  észszerű  mértékű  díjat  számíthat  fel.  Ha  az  érintett 
elektronikus úton nyújtotta be a kérelmet, az információkat széles körben használt elektronikus 
formátumban kell rendelkezésre bocsátani, kivéve, ha az érintett másként kéri. 
(4) A (3) bekezdésben említett, másolat igénylésére vonatkozó jog nem érintheti hátrányosan 
mások jogait és szabadságait.” 
 

törölni  köteles,  az  elérhető 

(69)  Az általános adatvédelmi rendelet 17. cikk (1) bekezdés b) és c) pontja alapján: „(1) Az érintett 
jogosult  arra,  hogy  kérésére  az  adatkezelő  indokolatlan  késedelem  nélkül  törölje  a  rá 
vonatkozó személyes adatokat, az adatkezelő pedig köteles arra, hogy az érintettre vonatkozó 
személyes adatokat indokolatlan késedelem nélkül törölje, ha az alábbi indokok valamelyike 
fennáll: 
[…] 
b) az érintett visszavonja a 6. cikk (1) bekezdésének a) pontja vagy a 9. cikk (2) bekezdésének 
a)  pontja  értelmében  az  adatkezelés  alapját  képező  hozzájárulását,  és  az  adatkezelésnek 
nincs más jogalapja; 
c)  az  érintett  a  21.  cikk  (1)  bekezdése  alapján  tiltakozik  az  adatkezelés  ellen,  és  nincs 
elsőbbséget élvező jogszerű ok az adatkezelésre, vagy az érintett a 21. cikk (2) bekezdése 
alapján tiltakozik az adatkezelés ellen; 
[…] 
(2) Ha az adatkezelő nyilvánosságra hozta a személyes adatot, és az (1) bekezdés értelmében 
azt 
technológia  és  a  megvalósítás  költségeinek 
figyelembevételével  megteszi  az  észszerűen  elvárható  lépéseket  -  ideértve  technikai 
intézkedéseket - annak érdekében, hogy tájékoztassa az adatokat kezelő adatkezelőket, hogy 
az  érintett  kérelmezte  tőlük  a  szóban  forgó  személyes  adatokra  mutató  linkek  vagy  e 
személyes adatok másolatának, illetve másodpéldányának törlését. 
(3) Az (1) és (2) bekezdés nem alkalmazandó, amennyiben az adatkezelés szükséges: 
a) a véleménynyilvánítás szabadságához és a tájékozódáshoz való jog gyakorlása céljából; 
b) a személyes adatok kezelését előíró, az adatkezelőre alkalmazandó uniós vagy tagállami 
jog  szerinti  kötelezettség  teljesítése,  illetve  közérdekből  vagy  az  adatkezelőre  ruházott 
közhatalmi jogosítvány gyakorlása keretében végzett feladat végrehajtása céljából; 
c) a 9. cikk (2) bekezdése h) és i) pontjának, valamint a 9. cikk (3) bekezdésének megfelelően 
a népegészségügy területét érintő közérdek alapján; 
d) a 89. cikk (1) bekezdésével összhangban a közérdekű archiválás céljából, tudományos és 
történelmi kutatási célból vagy statisztikai célból, amennyiben az (1) bekezdésben említett jog 
valószínűsíthetően  lehetetlenné  tenné  vagy  komolyan  veszélyeztetné  ezt  az  adatkezelést; 
vagy 
e) jogi igények előterjesztéséhez, érvényesítéséhez, illetve védelméhez.” 
 

(70)  Az általános adatvédelmi rendelet 23. cikk (1) bekezdése értelmében: „Az adatkezelőre vagy 
adatfeldolgozóra  alkalmazandó  uniós  vagy 
intézkedésekkel 
korlátozhatja  a  12–22.  cikkben  és  a  34.  cikkben  foglalt,  valamint  a  12–22.  cikkben 
meghatározott jogokkal és kötelezettségekkel összhangban lévő rendelkezései tekintetében 
az 5. cikkben foglalt jogok és kötelezettségek hatályát, ha a korlátozás tiszteletben tartja az 
alapvető  jogok  és  szabadságok  lényeges  tartalmát,  valamint  az  alábbiak  védelméhez 
szükséges és arányos intézkedés egy demokratikus társadalomban: 
a) nemzetbiztonság; 

jogalkotási 

tagállami 

jog 

 

 

 

15 

b) honvédelem; 
c) közbiztonság; 
d)  bűncselekmények  megelőzése,  nyomozása,  felderítése  vagy  a  vádeljárás  lefolytatása, 
illetve büntetőjogi szankciók végrehajtása, beleértve a közbiztonságot fenyegető veszélyekkel 
szembeni védelmet és e veszélyek megelőzését; 
e) az Unió vagy valamely tagállam egyéb fontos, általános közérdekű célkitűzései, különösen 
az  Unió  vagy  valamely  tagállam  fontos  gazdasági  vagy  pénzügyi  érdeke,  beleértve  a 
monetáris,  a  költségvetési  és  az  adózási  kérdéseket,  a  népegészségügyet  és  a  szociális 
biztonságot; 
f) a bírói függetlenség és a bírósági eljárások védelme; 
g)  a  szabályozott  foglalkozások  esetében  az  etikai  vétségek  megelőzése,  kivizsgálása, 
felderítése és az ezekkel kapcsolatos eljárások lefolytatása; 
h) az a)–e) és a g) pontban említett esetekben – akár alkalmanként – a közhatalmi feladatok 
ellátásához kapcsolódó ellenőrzési, vizsgálati vagy szabályozási tevékenység; 
i) az érintett védelme vagy mások jogainak és szabadságainak védelme; 
j) polgári jogi követelések érvényesítése.” 
 

(71)  Az  általános  adatvédelmi  rendelet  58.  cikk  (2)  bekezdése  szerint:  „A  felügyeleti  hatóság 

korrekciós hatáskörében eljárva: 
a)  figyelmezteti  az  adatkezelőt  vagy  az  adatfeldolgozót,  hogy  egyes  tervezett  adatkezelési 
tevékenységei valószínűsíthetően sértik e rendelet rendelkezéseit; 
b)  elmarasztalja  az  adatkezelőt  vagy  az  adatfeldolgozót,  ha  adatkezelési  tevékenysége 
megsértette e rendelet rendelkezéseit; 
c) utasítja az adatkezelőt vagy az adatfeldolgozót, hogy teljesítse az érintettnek az e rendelet 
szerinti jogai gyakorlására vonatkozó kérelmét; 
d)  utasítja  az  adatkezelőt  vagy  az  adatfeldolgozót,  hogy  adatkezelési  műveleteit  –  adott 
esetben meghatározott módon és meghatározott időn belül – hozza összhangba e rendelet 
rendelkezéseivel; 
e) utasítja az adatkezelőt, hogy tájékoztassa az érintettet az adatvédelmi incidensről; 
f)  átmenetileg  vagy  véglegesen  korlátozza  az  adatkezelést,  ideértve  az  adatkezelés 
megtiltását is; 
g)  a  16.,  17.,  illetve  a  18.  cikkben  foglaltaknak  megfelelően  elrendeli  a  személyes  adatok 
helyesbítését,  vagy  törlését,  illetve  az  adatkezelés  korlátozását,  valamint  a  17.  cikk  (2) 
bekezdésének és a 19. cikknek megfelelően elrendeli azon címzettek erről való értesítését, 
akikkel vagy amelyekkel a személyes adatokat közölték; 
h)  visszavonja  a  tanúsítványt  vagy  utasítja  a  tanúsító  szervezetet  a  42.  és  a  43.  cikknek 
megfelelően kiadott tanúsítvány visszavonására, vagy utasítja a tanúsító szervezetet, hogy ne 
adja ki a tanúsítványt, ha a tanúsítás feltételei nem vagy már nem teljesülnek; 
i)  a  83.  cikknek  megfelelően  közigazgatási  bírságot  szab  ki,  az  adott  eset  körülményeitől 
függően az e bekezdésben említett intézkedéseken túlmenően vagy azok helyett; és 
j) elrendeli a harmadik országbeli címzett vagy nemzetközi szervezet felé irányuló adatáramlás 
felfüggesztését.” 
 

(72)  Az  Infotv.  71.  §  (1)  és  (2)  bekezdése  alapján:  „A  Hatóság  eljárása  során  –  az  annak 
lefolytatásához  szükséges  mértékben  és  ideig  –  kezelheti  mindazon  személyes  adatokat, 
valamint  törvény  által  védett  titoknak  és  hivatás  gyakorlásához  kötött  titoknak  minősülő 
adatokat,  amelyek  az  eljárással  összefüggnek,  illetve  amelyek  kezelése  az  eljárás 
eredményes  lefolytatása  érdekében  szükséges.  A  Hatóság  az  eljárásai  során  jogszerűen 
megszerzett iratot, adatot vagy egyéb bizonyítási eszközt más eljárásában felhasználhatja.” 
 

(73)  Az  Eht.  154.  §  (2)  bekezdése  értelmében:  „Ha  az  adott  előfizető  esetében  értelmezhető,  a 
szolgáltató  az  adatkérésre  törvény  alapján  jogosult  bíróság,  ügyészség,  nyomozó  hatóság, 
előkészítő  eljárást  folytató  szerv,  közigazgatási  szerv,  valamint  nemzetbiztonsági  szolgálat 
törvényben  meghatározott  feladatai  ellátásához,  a  kérelmükre  történő  adatszolgáltatás 

 

 

 

16 

érdekében,  valamint  az  előfizetői  szolgáltatás  nyújtása  körében  kezeli  az  előfizető 
azonosításához szükséges alábbi adatokat: 
a) az előfizető neve, lakóhelye, tartózkodási helye, vagy székhelye; 
b) az előfizető számlázási címe, pénzforgalmi számlaszáma; 
c) az előfizető születési neve, születési helye és ideje, anyja születési neve; 
d) az előfizető képviselőjének a)-c) pont szerinti adatai; 
e) az előfizető cégjegyzékszáma vagy más nyilvántartási száma; 
f)  az  előfizető  személyazonosság  igazolására  alkalmas  hatósági  igazolványának  típusa  és 
száma; 
g) az előfizető lakcímet igazoló hatósági igazolványának száma.” 
 

(74)  Az Eht. 157. § (2) bekezdése szerint: „Az elektronikus hírközlési szolgáltató az adatkérésre 
törvény  alapján  jogosult  bíróság,  ügyészség,  nyomozó  hatóság,  előkészítő  eljárást  folytató 
szerv,  közigazgatási  szerv,  valamint  nemzetbiztonsági  szolgálat  törvényben  meghatározott 
feladatai ellátásához, a kérelmükre történő adatszolgáltatás érdekében, valamint az előfizetői 
szolgáltatás  nyújtásával  összefüggésben  -  amennyiben  az  adott  előfizető  esetében 
értelmezhető - kezeli az előfizető részére történő számlázás és a kapcsolódó díjak beszedése, 
valamint az előfizetői szerződések figyelemmel kísérése körében keletkezett alábbi adatokat: 
a) a 154. § (2) bekezdés a)-e) pontjában foglalt adatok; 
b) az előfizetői állomás száma vagy egyéb azonosítója; 
c) az előfizető hozzáférési pont címe és az állomás típusa; 
d) az elszámolási időszakban elszámolható összes egység száma; 
e) a hívó és a hívott előfizetői számok; 
f) a hívás vagy egyéb szolgáltatás típusa, iránya, kezdő időpontja és a lefolytatott beszélgetés 
időtartama,  illetve  a  továbbított  adat  terjedelme,  mobil  rádiótelefon  szolgáltatásnál  a 
szolgáltatást  nyújtó  hálózat  és  cella,  valamint  a  szolgáltatás  igénybevételekor  használt 
készülék egyedi azonosítója (IMEI), IP hálózatok esetén az alkalmazott azonosítók; 
g) a hívás vagy egyéb szolgáltatás dátuma; 
h) a díjfizetéssel és a díjtartozással összefüggő adatok; 
i) a tartozás hátrahagyása esetén az előfizetői szerződés felmondásának eseményei; 
j)  telefon  szolgáltatás  esetén  az  előfizetők  és  felhasználók  részéről  igénybe  vehető  egyéb, 
nem elektronikus hírközlési szolgáltatásra, különösen annak számlázására vonatkozó adatok; 
k)  az  előfizetői  szolgáltatás  igénybevételéhez  jogellenesen  alkalmazott  -  így  különösen  a 
tulajdonosa által letiltott - előfizetői végberendezések használatára, illetve annak kísérletére 
vonatkozóan a szolgáltató elektronikus hírközlő hálózatában keletkező adatok.” 
 

(75)  A ESzr. 11. §-a alapján: „Az egyedi előfizetői szerződés legalább a következőket tartalmazza: 

a) az előfizető adatai körében 
aa) az Eht. 154. § (2) bekezdése szerinti adatok; 
ab) az előfizető által kapcsolattartásra, értesítésre megadott elérhetőségek; 
b) az adott szolgáltatás tekintetében értelmezhető, az előfizető által egyértelműen eldönthető, 
igen vagy nem nyilatkozatok, így különösen 
ba) a forgalmi adatokon kívüli helymeghatározó adatok nyújtásával; 
bb)  az  elektronikus  hírközlési  szolgáltatások  értékesítése  és  üzletszerzés  céljából  történő 
személyes adatok kezelésével; 
bc) a tételes számlamelléklet, vagy a hívásrészletező igénylésével; 
bd) az előfizetői névjegyzékkel; 
be) természetes személy előfizetőnek az egyéni előfizetői minőséggel; 
bf) a mikro-, kisvállalkozási és közhasznú minőséggel; 
bg) a 4. § (1) bekezdése szerinti hozzájárulással, valamint 
bh) az elektronikus dokumentumban vagy elektronikus levélben foglalt értesítés elfogadásával 
kapcsolatos nyilatkozatok.” 
 

(76)  A Számviteli tv. 169. § (2) bekezdése értelmében: „A könyvviteli elszámolást közvetlenül és 
közvetetten alátámasztó számviteli bizonylatot (ideértve a főkönyvi számlákat, az analitikus, 

 

 

 

17 

illetve részletező nyilvántartásokat is), legalább 8 évig kell olvasható formában, a könyvelési 
feljegyzések hivatkozása alapján visszakereshető módon megőrizni.” 
 
 
I V .   D ö n t é s  
 

(77)  Az általános adatvédelmi rendelet fogalommeghatározásai alapján a Kérelmező telefonszáma 
és e-mail címe személyes adatnak, a személyes adatokon elvégzett bármely művelet, így a 
személyes adatok tárolása, felhasználása pedig adatkezelésnek minősül. 
 

(78)  Jelen ügyben a Kérelmező 2018. október 9. napján elektronikus levélben kérte a Kérelmezettől 
telefonszáma és e-mail-címe törlését, illetőleg – utólag módosítva kérelmét – nem kéri ezen 
adatai törlését, hanem kizárólag eseti jelleggel járult hozzá az e-mail címe és telefonszáma 
kezeléséhez,  abban  az  esetben,  ha  azokat  egy  adott  ügy  vonatkozásában  a  Kérelmező  a 
Kérelmezett rendelkezésére bocsájtja, kizárólag az ügy lezárásáig.  
 

(79)  A Kérelmező a 2018. október 9. napján küldött elektronikus levele személyes adatok kezelését 
érintő részére nem kapott választ, ezért a 2018. október 26. napján küldött elektronikus levele 
alapján tájékoztatást is kért a Kérelmezettől személyes adatai kezelésével összefüggésben. 
 

(80)  A  Kérelmező  2018.  október  26.  napján  küldött  elektronikus  levelére  a  Kérelmezett  2018. 
november 15. napján kelt levelében arról tájékoztatta a Kérelmezőt, hogy az ÁSZF 7. számú 
mellékletének  3.  pontjában  található  táblázatban  foglaltak  alapján  kezeli  a  Kérelmező 
személyes adatait, mely táblázat tartalmazza az adatkezelés jogcímét, célját és időtartamát. 
A levél szerint továbbá a Kérelmezettnek a Kérelmező hozzájárulása alapján kezelt személyes 
adatainak  törlésére  van  lehetősége,  ilyen  a  direkt  marketing  hozzájárulás,  illetve  a 
telefonkönyvi, tudakozói adatkezelés.  A  Kérelmezett  levele  szerint  a  Kérelmezőnek  az  ettől 
eltérő jogcímen kezelt személyes adatai törlése nem áll módjában. 
 

(81)  A  Kérelmező  a  Hatóságtól  kérte,  hogy  kötelezze  a  Kérelmezettet  arra,  hogy  nyújtson  a 
Kérelmező  részére  megfelelő  tájékoztatást  a  róla  nyilvántartott  személyes  adatokról  és  az 
adatkezelés(ek)re  vonatkozó  információkról.  A  Kérelmező  kérte  továbbá,  hogy  a  Hatóság 
utasítsa  a  Kérelmezettet,  hogy  a  Kérelmező  telefonszámát  és  e-mail-címét  a  Kérelmezett 
korlátozottan,  kizárólag  az  elektronikus  számlázás  és  a  hibaelhárítással  összefüggő 
kapcsolattartás céljából kezelje, más nyilvántartásaiból azonban törölje e személyes adatait. 
 
 
IV.1. A Kérelmező telefonszámának és e-mail címének törlése, korlátozott kezelése 
 

(82)  A Kérelmezett nyilatkozata szerint helyhez kötött (vezetékes) telefon, internet hozzáférési és 
műsorterjesztési (televízió) szolgáltatást nyújt a Kérelmezőnek, amely szolgáltatásnyújtással 
összefüggésben  a  Kérelmezett  a  következő  személyes  adatokat  kezeli:  az  előfizető  neve, 
lakóhelye,  tartózkodási  helye,  az  előfizető  számlázási  címe,  szükség  esetén  pénzforgalmi 
számlaszáma,  az  előfizető  születési  neve,  születési  helye  és  ideje,  anyja  születési  neve, 
kapcsolattartásra, értesítésre alkalmas elérhetőségek (postai cím, telefonszám, e-mail cím); 
az  előfizetői  hozzáférési  pontra  vonatkozó  adatok;  az  igényelt  előfizetői  szolgáltatás,  a 
választott csomag(ok), kiegészítő szolgáltatási csomag(ok), opciók megjelölése; a választott 
díjfizetési  mód  megjelölése;  az  előfizetői  szerződés  időtartama;  az  igény  bejelentésének 
helye, időpontja; az igénylő egyéb igényei a létesítéssel kapcsolatban; a személyazonosításra 
alkalmas  igazolvány  típusa  és  száma;  az  előfizető  szolgáltatónál  képzett  ügyfélazonosítója 
(MT ID) és a szolgáltatónál meglévő előfizetői folyószámlaszáma.  
 

(83)  Ezen  személyes  adatok  kezelésének  céljaként  a  Kérelmezett  az  elektronikus  hírközlési 
szolgáltatásra irányuló szerződés létrehozatalát, tartalmának meghatározását és módosítását 

 

 

 

18 

jelölte meg. Az adatkezelés jogalapja az általános adatvédelmi rendelet 6. cikk (1) bekezdés 
b) pontja, figyelemmel az Eht. 154. § (2) bekezdésére és az ESzr. 11. §-ára. 
 

(84)  E  személyes  adatok  kezelésének  további  célja  az  elektronikus  hírközlési  szolgáltatásra 
irányuló  szerződés  teljesítése,  a  szolgáltatások  nyújtása,  a  szerződés  teljesítésének 
figyelemmel kísérése és a szerződésből származó díjak számlázása. Jogalapja az általános 
adatvédelmi  rendelet  6.  cikk  (1)  bekezdés  b)  pontja,  figyelemmel  az  Eht.  157.  §  (2) 
bekezdésére és ESzr. 11. §-ára is. 
 

(85)  E személyes adatokat továbbá a Kérelmezett számviteli, adózási kötelezettségek teljesítése 

céljából is kezeli a Számviteli tv. 169. § (2) bekezdése alapján. 
 

(86)  Ezen jogszabályi rendelkezések olyan személyes adatok kezelését írja elő a szolgáltatóknak, 
jelen esetben a Kérelmezettnek, amelyek az előfizetői szerződés létrejöttéhez, teljesítéséhez, 
módosításához, a kapcsolódó számlázási, számviteli feladatok elvégzéséhez – a jogszabály 
által  előírt  és  a  Kérelmezett  által  nyilatkozatott  adatkezelési  célokkal  összefüggésben  – 
objektíve  szükségesnek  tekinthetők.  Ebből  következően  ezen  adatkezelések  jogalapja  az 
általános  adatvédelmi  rendelet  6.  cikk  (1)  bekezdés  b)  pontja  szerinti,  úgynevezett 
szerződéses jogalap, és a Kérelmezett jogszerűen kezelte, kezeli, ezen célokból a Kérelmező 
–  többek között  – telefonszámát  és  e-mail  címét.  Ezen fenti  célból  kezelt  személyes  adatai 
törlését  a  szerződés  fennállása  alatt  a  Kérelmező  nem  is  kérheti,  az  eljárás  alatt  ettől  el  is 
tekintett. 
 

(87)  A  Kérelmező  ugyanakkor  azt  kifogásolta,  hogy  a  Kérelmezett  e-mailben  marketing  célú 
megkereséseket és sms-ben fizetési felszólításokat küldött részére az adatvédelmi hatósági 
eljárás  előterjesztésének  idején,  illetőleg  az  eljárás  során  is  (például:  2022.  július  7.:  „Idén 
nyáron  minden  napra  találsz  egy  új  élményt  […]!”  tárgyú  reklám  sms;  2022.  augusztus  1.: 
„Újítsd  meg  otthoni  szolgáltatásaidat!”  tárgyú  reklám  sms;  2022.  augusztus  12.  „1  millió  Ft 
értékű álomutazás? Játssz velünk, és nyerd meg a fődíjat, vagy a további értékes eszközöket 
(projektor, roller, okosóra, hangszóró) vagy épp élményeket (hőlégballon, wellness hétvége, 
élményfőzés stb.)!” tárgyú reklám sms; 2018. szeptember 4., 2019. május 27., 2020. október 
30. napján sms-ben érkezett fizetési felszólítások). 
 

(88)  A Hatóság álláspontja szerint ezzel kapcsolatban az, hogy a fizetési felszólítások sms útján 
történő  küldése  a  szerződés  teljesítésével  függ  össze  tekintettel  arra,  hogy  a  szolgáltatás 
nyújtásával szemben ellenszolgáltatásként a szolgáltatás díja áll, így a telefonszám ezen célú 
kezelésére  –  felhasználására  –  a  Kérelmezett  az  általános  adatvédelmi rendelet  6.  cikk  (1) 
bekezdés b) pontja szerinti megfelelő jogalappal rendelkezett. 
 

(89)  A marketing tartalmú üzenetekkel összefüggésben a Hatóság az adatkezelés jogalapjának az 
általános  adatvédelmi  rendelet  6.  cikk  (1)  bekezdés  a)  pontja  szerinti  érintetti  hozzájárulás 
jogalapját  vagy  a  6.  cikk  (1)  bekezdés  f)  pontja  szerinti  jogos  érdek  jogalapját  tartja 
megfelelőnek. 
 

(90)  A hozzájárulás jogalapjára hivatkozás esetében a hozzájárulásnak az általános adatvédelmi 

rendelet szerinti definíciója szerint az alábbi alapvető követelményei állapíthatóak meg: 

-  A  hozzájárulásnak  megfelelő  tájékoztatáson  kell  alapulnia.  A  megfelelő  tájékoztatás 
az,  amelyen  keresztül  az  érintettek  megismerik  a  személyes  adataikra  vonatkozó 
adatkezelést,  és  a  tájékoztatáson  keresztül  tud  az  információs  önrendelkezési  jog 
érvényesülni:  az  az  adatkezelés  lehet  jogszerű,  amelynek  körülményei  az  érintettek 
előtt maradéktalanul ismertek. Az érintett előzetes tájékoztatásának követelményét az 
általános adatvédelmi rendelet 13-14. cikke részletezi. 

-  A  hozzájárulás  érvényességének  egyik 

legfontosabb  összetevője  az  érintett 
akaratának  önkéntessége,  külső  befolyástól  való  mentessége,  amely  akkor  valósul 

 

 

19 

meg,  ha  valódi  választási  lehetőség  áll  az  érintett  rendelkezésére.  Amennyiben  a 
hozzájárulás  következményei  aláássák  az  egyén  választási  szabadságát,  a 
hozzájárulás nem minősül önkéntesnek. 

-  Az  érintett  akaratának  konkrét,  egyértelmű,  nyilatkozat  vagy  megerősítést 
félreérthetetlenül  kifejező  cselekedet  útján  történő  kinyilvánításának  követelménye 
egyfelől  azt  jelenti,  hogy  a  hozzájárulásnak  aktív  magatartásnak  kell  lennie,  egy 
tevőleges  magatartás  elmulasztása  [így  például  egy  jelölőnégyzetben  („checkbox”) 
szereplő  jelzés  ki  nem  kapcsolása]  nem  tekinthető  határozott  és  félreérthetetlen 
hozzájárulásnak.  Másfelől  az  egyértelmű,  kifejezett  hozzájárulás  egyben  célhoz 
rendelt  hozzájárulás 
is:  meghatározott,  konkrét  adatkezelési  célhoz  adott 
hozzájárulásnak tekinthető. Főszabály szerint az adatok más adatkezelési célra nem 
használhatóak fel. 

 

 

(91)  Hozzájáruláson  alapuló  adatkezelés  esetében  –  figyelemmel  az  általános  adatvédelmi 
rendelet 7. cikk (3) bekezdésére – biztosítani kell, hogy az érintett a hozzájárulását bármikor 
vissza tudja vonni, és erre tekintettel jogosult arra is – figyelemmel az általános adatvédelmi 
rendelet 17. cikk (1) bekezdés b) pontjára –, hogy az adatkezelő indokolatlan késedelem nélkül 
törölje a rá vonatkozó személyes adatokat. 
 

(92)  A  jogos  érdek  jogalapjára  hivatkozás  esetén  személyes  adat  akkor  kezelhető,  ha  az 
adatkezelés az adatkezelő jogszerű érdekének érvényesítéséhez szükséges, kivéve, ha ezen 
érdekekkel  szemben  elsőbbséget  élveznek  az  érintett  olyan  érdekei vagy  alapvető  jogai  és 
szabadságai,  amelyek  személyes  adatok  védelmét  teszik  szükségessé.  A  jogos  érdeknek 
valóban fenn kell állnia és ténylegesen léteznie kell. 
 

(93)  Lényeges, hogy az adatkezelőnek e jogalapra hivatkozáshoz érdekmérlegelést kell végeznie2. 
Az érdekmérlegelés elvégzése egy többlépcsős folyamatot jelent, melynek során azonosítani 
kell az adatkezelő jogos érdekét, valamint a súlyozás ellenpontját képező adatalanyi érdeket, 
érintett  alapjogot,  végül a  súlyozás  elvégzése  alapján meg  kell  állapítani,  hogy  kezelhető-e 
személyes  adat.  Amennyiben  az  érdekmérlegelés  eredményeként  megállapítható,  hogy  az 
adatkezelő  jogszerű  érdeke  megelőzi  az  érintettek  személyes  adatok  védelméhez  fűződő 
jogát, úgy kezelhető személyes adat. 
 

(94)  Jogos érdeken alapuló adatkezelés esetében az általános adatvédelmi rendelet 17. cikk (1) 
bekezdés c) pontja alapján az adatkezelő köteles törölni az érintett személyes adatait, ha az 
érintett  –  az  általános  adatvédelmi  rendelet  21.  cikk  (1)  bekezdése  alapján  –  tiltakozik  az 
adatkezelés ellen, és nincs elsőbbséget élvező jogszerű ok az adatkezelésre, vagy az érintett 
– a 21. cikk (2) bekezdése alapján – tiltakozik a közvetlen üzletszerzési célú adatkezelés ellen. 
 

(95)  Jelen  ügyben  a  Kérelmező  azt  kifogásolta,  hogy  a  szerződéssel  összefüggésben 
telefonszámát  és  e-mail  címét  a  Kérelmezett más  célra  is  használta,  azaz  direkt  marketing 
tartalmú  elektronikus  leveleket  kapott.  A  Kérelmező  ezt  kifogásolta  már  a  2018.  október  9. 
napján  kelt  érintetti  kérelmében  is,  és  ebben  a  kérelmében  kérte  a  Kérelmezettől,  hogy 
kizárólag  a  szolgáltatásnyújtáshoz  minimálisan  szükséges  személyes  adatait  (név,  cím) 
kezelje, míg az egyéb nyilvántartott adatait haladéktalanul törölje, és kizárólag eseti jelleggel 
járul hozzá személyes adatai (e-mail cím, telefonszám) kezeléséhez, abban az esetben, ha 
azokat  az  adott  ügy  vonatkozásában  megadja  a  Kérelmezettnek,  kizárólag  az  adott  ügy 
lezárásáig. 
 

 

2 Az érdekmérlegelés elvégzéséhez segítséget nyújt az Adatvédelmi Munkacsoport 6/2014. számú, az adatkezelő 95/46/EK irányelv 7. cikke szerinti 
jogszerű  érdekeinek 
linkről  érhető  el:  https://ec.europa.eu/justice/article-
29/documentation/opinion-recommendation/files/2014/wp217_hu.pdf 

fogalmáról  szóló  véleménye.  A  vélemény  az  alábbi 

 

 

 

20 

(96)  A Kérelmező a 2018. október 9. napján küldött elektronikus levele személyes adatok kezelését 
érintő részére nem kapott választ, ezért a 2018. október 26. napján küldött elektronikus levele 
alapján  –  ismételt  –  törlési  kérelme  mellett  tájékoztatást  is  kért  a  Kérelmezettől  személyes 
adatai kezelésével összefüggésben. Erre a levelére a Kérelmezett 2018. november 15. napján 
kelt  levelében  arról  tájékoztatta  a  Kérelmezőt,  hogy  az  ÁSZF  7.  számú  mellékletének  3. 
pontjában  található  táblázatban  foglaltak  alapján  kezeli  a  Kérelmező  személyes  adatait.  A 
levél szerint továbbá a Kérelmezettnek a Kérelmező hozzájárulása alapján kezelt személyes 
adatainak  törlésére  van  lehetősége,  ilyen  a  direkt  marketing  hozzájárulás,  illetve  a 
telefonkönyvi, tudakozói adatkezelés.  A  Kérelmezett  levele  szerint  a  Kérelmezőnek  az  ettől 
eltérő jogcímen kezelt személyes adatai törlése nem áll módjában. 
 

(97)  A Kérelmezett nyilatkozata szerint a nyilvántartásában rögzített adatok alapján a Kérelmező a 
Kérelmezett  általi  megkeresésének  lehetőségére  vonatkozó  nyilatkozatait  nem  változtatta 
meg,  illetve  nem  iratkozott  le  a  direkt  marketing  célú  üzeneteket  fogadók  listájáról,  ezért 
kaphatott  direkt  marketing  tartalmú  üzenetet,  sms-ben  és  e-mailben,  illetőleg  fizetési 
felszólításokat sms-ben. 
 

(98)  A Kérelmezett a Hatóság rendelkezésére bocsátott továbbá több olyan, a Kérelmező nevére 
szóló  előfizetői  szerződést,  nyilatkozatot  (2017.  április  13.,  2020.  szeptember  3.,  2021. 
augusztus  30.,  2022.  augusztus  30.),  melyek  szerint  a  Kérelmező  hozzájárult  személyes 
adatai – így e-mail címe és telefonszáma – közvetlen üzletszerzési célú kezeléséhez. A 2017. 
április 13-i előfizetői szerződés szerint a Kérelmező személyes adatainak a tudakozóban és a 
telefonkönyvben történő kiadásához nem járult hozzá, és ebben a vonatkozásban kérte adatai 
titkosítását. 
 

(99)  Az általános adatvédelmi rendelet az érintetti jogok között szabályozza a törléshez való jogot. 
Ez alapján az általános adatvédelmi rendelet 17. cikk (1) bekezdése szerint az érintett jogosult 
arra,  hogy  kérésére  az  adatkezelő  indokolatlan  késedelem  nélkül  törölje  a  rá  vonatkozó 
személyes adatokat, az adatkezelő pedig köteles arra, hogy az érintettre vonatkozó személyes 
adatokat indokolatlan késedelem nélkül törölje. 
 

(100) A  személyes  adatok  törlésére  vonatkozó  információk  megadásának  módjával  kapcsolatban 
az  adatkezelői  kötelezettségeket  az  általános  adatvédelmi  rendelet  12.  cikke  részletezi.  Ez 
alapján a tájékoztatást tömör, átlátható, érthető és könnyen hozzáférhető formában, világosan 
és közérthetően megfogalmazva kell megadni. Az információkat írásban vagy más módon kell 
megadni.  
 

(101) Az általános adatvédelmi rendelet 12. cikk (3) bekezdése alapján az adatkezelő indokolatlan 
késedelem nélkül, de mindenféleképpen a kérelem beérkezésétől számított egy hónapon belül 
köteles  tájékoztatást  nyújtani  a  személyes  adatok  törlése  iránti  kérelem  alapján  hozott 
intézkedéseiről. Szükség esetén ez a határidő további két hónappal hosszabbítható meg, mely 
meghosszabbítás tényéről  és  a  késedelem  okairól  a  kérelem  kézhezvételétől  számított  egy 
hónapon belül kell tájékoztatást nyújtania az adatkezelőnek. 
 

(102) Az  általános  adatvédelmi  rendelet  12.  cikkének  (5)  bekezdése  szerint  az  érintetti  jogokkal 
kapcsolatos  kérelmeket,  így  a  személyes  adatok  törlése  iránti  kérelem  nyomán  hozott 
intézkedést és az arról való tájékoztatást alapvetően díjmentesen kell biztosítani. Ha az érintett 
kérelme egyértelműen megalapozatlan vagy – különösen ismétlődő jellege miatt – túlzó, az 
adatkezelő, figyelemmel a kért információ vagy tájékoztatás nyújtásával vagy a kért intézkedés 
meghozatalával  járó  adminisztratív  költségekre,  észszerű  összegű  díjat  számíthat  fel,  vagy 
megtagadhatja  a  kérelem  alapján 
intézkedést.  A  kérelem  egyértelműen 
megalapozatlan vagy túlzó jellegének bizonyítása azonban az adatkezelőt terheli. 
 

történő 

 

 

 

21 

(103) Az  általános  adatvédelmi  rendelet  17.  cikk  (3)  bekezdése  szabályozza  azokat  az  eseteket, 
amelyek esetén a személyes adatok törlésére vonatkozó szabályok – általános adatvédelmi 
rendelet 17. cikk (1)-(2) bekezdés – nem alkalmazhatóak. 
 

(104) Az  általános  adatvédelmi  rendelet  23.  cikk  (1)  bekezdése  határozza  meg  továbbá  azon 
speciális eseteket, melyek fennállása esetén korlátozhatóak az érintetti jogok, így a törléshez 
való jog. 
 

(105) A Hatóság a Kérelmező 2018. október 9-i érintetti kérelmét áttekintve megállapítja, hogy azzal, 
hogy  a  Kérelmező  azt  kérte  a  Kérelmezettől,  hogy  kizárólag  a  szolgáltatásnyújtáshoz 
minimálisan  szükséges  személyes  adatait  (név,  cím)  kezelje,  míg  az  egyéb  nyilvántartott 
adatait haladéktalanul törölje, egyértelműen nem lehet következtetni arra, hogy a Kérelmező 
pontosan  mely  személyes  adatait  mely  nyilvántartásokból  kívánta  töröltetni,  illetőleg,  hogy 
nem  kíván  több  direkt  marketing  tartalmú  megkeresést  kapni,  vagy  a  direkt  marketing 
nyilvántartásból az adatai törlését kérte.  
 

(106) A Kérelmező kifogásolta, hogy erre a 2018. október 9-i kérelmére nem kapott választ, ezért 
2018. október 26-án újabb kérelmet terjesztett elő a Kérelmezettnél, kiegészítve hozzáférési 
kérelemmel.  Erre  a  levélre  válaszolt  a  Kérelmezett  2018.  november  15. napján.  A  Hatóság 
álláspontja  szerint  a  Kérelmezett  –  figyelemmel  a  Kérelmező  módosított  kérelmére  – 
határidőben, egy hónapon belül nyújtott tájékoztatást a Kérelmezőnek az érintetti kérelmével 
összefüggésben,  és  a  személyes  adatok  törlése  vonatkozásában  arról  tájékoztatta  a 
Kérelmezőt,  hogy  a  hozzájárulása  alapján  kezelt  személyes  adatainak  törlésére  van 
lehetősége,  ilyen  a  direkt  marketing  hozzájárulás,  illetve  a  telefonkönyvi,  tudakozói 
adatkezelés.  A  Kérelmezett  levele  szerint  a  Kérelmezőnek  az  ettől  eltérő  jogcímen  kezelt 
személyes  adatai  törlése  nem  áll  módjában.  A  Kérelmezett  tehát  a  válaszadás  határideje 
tekintetében nem sértette meg az általános adatvédelmi rendelet 12. cikk (3) bekezdését. 
 

(107) A Hatóság álláspontja szerint a Kérelmezett válasza tartalmilag sem sértette meg az általános 
adatvédelmi  rendelet  12.  cikk  (3)  bekezdését,  tekintettel  arra,  hogy  a  Kérelmezett  tett 
intézkedéseket az érintetti kérelem nyomán, és tájékoztatta a törlési kérelem vonatkozásában 
a Kérelmezőt arról, hogy mely személyes adatai törlését kérheti. Ezen tájékoztatást követően 
a  Kérelmezőnek  lehetősége  lett  volna  pontosítani  személyes  adatai  törlése  iránti  kérelmét, 
melyet azonban nem tett meg. 
 

(108) Mindebből  következően  a  Kérelmezett  jogszerűen  járt  a  Kérelmező  törlési  kérelme 
vonatkozásában, melynek nem egyértelmű volta miatt, megfelelő tájékoztatást adott a törlési 
kérelem  teljesítéséről,  annak  feltételeiről.  A  Kérelmezett  nem  sértette  meg  az  általános 
adatvédelmi rendelet 17. cikk (1) bekezdés b) pontját. 
 

(109) A  2018.  október  9-i  és  26-i  törlési  kérelmet  követően,  a  Kérelmező  nevére  szóló  2020. 
szeptember  3.,  2021.  augusztus  30.,  2022.  augusztus  30.  előfizetői  szerződések, 
nyilatkozatok alapján megállapítható, hogy a Kérelmezett a Kérelmező hozzájárulása alapján 
kezeli e-mail címe és telefonszáma adatát közvetlen üzletszerzési célból. 
 

(110) Ebből  következően  –  ellenkező  bizonyíték  hiányában  –  a  Hatóság  megállapítja,  hogy  a 
Kérelmezett  a  2020.  szeptember  3.,  2021.  augusztus  30.,  2022.  augusztus  30.  előfizetői 
szerződések,  nyilatkozatok  alapján  jogszerűen,  a  Kérelmező  hozzájárulása  alapján  küldött 
részére  direkt  marketing  tartalmú  elektronikus  leveleket,  a  levelek  ezen  időszakban  történt 
küldésével  tehát  a  Kérelmezett  nem  követett  el  jogsértést,  nem  használta  jogellenesen 
marketing célra a Kérelmező telefonszámát és e-mail címét. 
 

(111) A Kérelmezett ugyanakkor nyilatkozata szerint, tekintettel a jelen eljárásra 2022. szeptember 
28-i  hatállyal  a  Kérelmező  direkt  marketing  nyilatkozatait  minden  viszonylatban  nemlegesre 
állította be, ebből a célból nem használja fel a Kérelmező telefonszámát és e-mail címét. 

 

 

 

22 

 
 
IV.2. A Kérelmező hozzáférési kérelme 
 

(112) A Kérelmező 2018. október 26. napján küldött hozzáférési kérelmére a Kérelmezett a 2018. 
november  15.  napján  kelt  levelében  a  Kérelmezett  ÁSZF-jére  való  utalással  tájékoztatta  a 
Kérelmezőt személyes adatai kezeléséről. 
 

(113) A  Kérelmezett  nyilatkozata  szerint  a  Kérelmező  ÁSZF-re  való  utalással 

történő 
tájékoztatásának  oka  az  volt,  hogy  a  Kérelmező  mind  az  adatvédelmi tárgyú, mind  pedig  a 
nagy  számú  egyéb  panaszának  és  reklamációjának  kapcsán  alapos  és  széles  körű  jogi 
tájékozottságról  tett  tanúbizonyságot  –  irataiban  pontos  jogszabályhelyeket,  illetve  a 
Kérelmezett  ÁSZF-jének  releváns  rendelkezéseit  maga  is  értő  módon  hivatkozta  –,  ezért  a 
Kérelmezett  véleménye  szerint  az  ilyen  módon  megadott  tájékoztatás  a  Kérelmezőt  nem 
akadályozta  abban,  hogy  a  vonatkozó  információkat  ténylegesen  is  megismerje,  illetve 
alkalmas  volt  arra,  hogy  a  Kérelmezőt  a  személyes  adatainak  kezelésével  kapcsolatban 
megfelelő informáltsági helyzetbe hozza. 
 

(114) Az általános adatvédelmi rendelet az érintetti jogok között szabályozza a hozzáféréshez való 
jogot. Ez alapján az általános adatvédelmi rendelet 15. cikk (1) bekezdése szerint az érintett 
jogosult arra, hogy az adatkezelőtől visszajelzést kapjon arra vonatkozóan, hogy személyes 
adatainak  kezelése  folyamatban  van-e,  és  ha  ilyen  adatkezelés  folyamatban  van,  jogosult 
arra, hogy a személyes adataihoz és az adatkezelésre vonatkozó információkhoz hozzáférést 
kapjon. 
 

(115) Az adatkezelésre vonatkozó információk megadásának módjával kapcsolatban az adatkezelői 
kötelezettségeket  az  általános  adatvédelmi  rendelet  12.  cikke  részletezi.  Ez  alapján  a 
személyes  adatokról  a  tájékoztatást  tömör,  átlátható,  érthető  és  könnyen  hozzáférhető 
formában, világosan és közérthetően megfogalmazva kell megadni. Az információkat írásban 
vagy más módon kell megadni.  
 

(116) Az általános adatvédelmi rendelet  15. cikk (3) bekezdése szerint továbbá az adatkezelő az 
adatkezelés tárgyát képező személyes adatok másolatát az érintett rendelkezésére bocsátja. 
Az érintett által kért további másolatokért az adatkezelő az adminisztratív költségeken alapuló, 
észszerű mértékű díjat számíthat fel. Ha az érintett elektronikus úton nyújtotta be a kérelmet, 
az  információkat  széles  körben  használt  elektronikus  formátumban  kell  rendelkezésre 
bocsátani, kivéve, ha az érintett másként kéri. 
 

(117) Az  általános  adatvédelmi  rendelet  15.  cikk  (4)  bekezdése  alapján  a  másolat  igénylésére 

vonatkozó jog nem érintheti hátrányosan mások jogait és szabadságait. 
 

(118) Az általános adatvédelmi rendelet 12. cikk (3) bekezdése alapján az adatkezelő indokolatlan 
késedelem nélkül, de mindenféleképpen a kérelem beérkezésétől számított egy hónapon belül 
köteles tájékoztatást nyújtani a személyes adatokhoz való hozzáférés iránti kérelem alapján 
hozott  intézkedéseiről.  Szükség  esetén  ez  a  határidő  további  két  hónappal  hosszabbítható 
meg,  mely  meghosszabbítás  tényéről  és  a  késedelem  okairól  a  kérelem  kézhezvételétől 
számított egy hónapon belül kell tájékoztatást nyújtania az adatkezelőnek. 
 

(119) Az  általános  adatvédelmi  rendelet  12.  cikkének  (5)  bekezdése  szerint  az  érintetti  jogokkal 
kapcsolatos kérelmeket, így a személyes adatokhoz való hozzáférés iránti kérelem nyomán 
hozott intézkedést és az arról való tájékoztatást alapvetően díjmentesen kell biztosítani. Ha az 
érintett  kérelme  egyértelműen  megalapozatlan  vagy  –  különösen  ismétlődő  jellege  miatt  – 
túlzó, az adatkezelő, figyelemmel a kért információ vagy tájékoztatás nyújtásával vagy a kért 
intézkedés meghozatalával járó adminisztratív költségekre, észszerű összegű díjat számíthat 

 

 

 

23 

fel,  vagy  megtagadhatja  a  kérelem  alapján  történő  intézkedést.  A  kérelem  egyértelműen 
megalapozatlan vagy túlzó jellegének bizonyítása azonban az adatkezelőt terheli. 
 

(120) Az  általános  adatvédelmi  rendelet  23.  cikk  (1)  bekezdése  határozza  meg  továbbá  azon 
speciális  eseteket,  melyek  fennállása  esetén  korlátozhatóak  az  érintetti  jogok,  így  a 
hozzáféréshez való jog. 
 

(121) A Hatóság álláspontja a Kérelmező hozzáférési kérelmének Kérelmezett általi teljesítésével 
kapcsolatban az, hogy az általános adatvédelmi rendelet 15. cikk szerinti jogosultság lényege, 
hogy az érintett tájékoztatást kaphat az adatkezeléssel összefüggésben, a kapott információk 
révén pedig képessé válik az adatkezelő folyamatban lévő tevékenységeinek ellenőrzésére, 
gyakorolhatja a számára biztosított jogokat, illetve jogorvoslatot vehet igénybe. 
 

(122) A hozzáférés keretében rendelkezésre bocsátandó információk alapvetően három kategóriába 
sorolhatók  be  tartalmi  szempontból:  az  adatkezelés  ténye,  az  adatkezelő  által  ténylegesen 
kezelt  személyes  adatok,  valamint  az  adatkezelés  lényeges  körülményei.  Az  előzetes 
tájékozódás  és  a  hozzáféréshez  való  jog  gyakorlása  esetén  nyújtandó  tájékoztatás  közötti 
különbséget  az  első  két  kategória  jelenti,  amelyek  kizárólag  a  már  folyamatban  lévő 
adatkezelések  vonatkozásában  értelmezhetők,  az  adatkezelés  megkezdését  megelőzően 
nem. 
 

(123) A  hozzáférési jog  alapján  tehát  arról kell  tájékoztatást  nyújtania  az  adatkezelőnek,  hogy  az 
érintettnek  konkrétan  kezeli-e  személyes  adatait,  és  ha  igen,  melyeket,  azokat  milyen 
cél(ok)ból, és minden további, az általános adatvédelmi rendelet 15. cikk (1) bekezdés szerinti 
információt is az érintett rendelkezésére kell bocsátani. 
 

(124) Jelen  ügyben  ettől  eltérően  a  Kérelmezett  oly  módon  teljesítette  a  Kérelmező  hozzáférési 
kérelmét, hogy az ÁSZF-re utalt, abban megtalálja a Kérelmező az adatkezelés jellemzőit, és 
annak megfelelően kezeli a Kérelmező személyes adatait. Ennek a tájékoztatási módnak az 
volt  az  oka,  hogy  a  Kérelmezett  álláspontja  szerint  a  Kérelmező  rendelkezik  olyan 
ismeretekkel,  amelyek  alapján  az  ilyen  módon  tett  tájékoztatással  is  megkap  minden 
szükséges információt. 
 

(125) Az általános adatvédelmi rendelet 15. cikk (1) bekezdése azonban akként fogalmaz, hogy az 
abban  megjelölt  információkhoz  jogosult  hozzáférést  kapni  az  érintett,  a  konkrét,  őt  érintő 
adatkezelés  tekintetében.  A  Kérelmezettnek  pontosan,  a  Kérelmezőre  szabva  kellett  volna 
tájékoztatást  adni,  hogy  konkrétan  a  Kérelmezőnek  mely  személyes  adatait  kezeli,  milyen 
cél(ok)ból,  milyen  jogalap(ok)  alapján,  mennyi  ideig,  mely  címzett(ek)hez  mely  személyes 
adatait  továbbítja,  milyen  cél(ok)ból  és  jogalap(ok)  szerint,  milyen  forrás(ok)ból  jutott  a 
Kérelmezett a Kérelmező személyes adataihoz, ha nem tőle gyűjtötte. Ezen kívül minden más, 
általános  adatvédelmi  rendelet  15.  cikk  szerinti 
is  személyre  szabott 
tájékoztatást kellett volna adni a Kérelmezettnek a Kérelmező részére. 
 

információról 

(126) Az általános adatvédelmi rendelet 15. cikk (1) bekezdése egyértelműen meghatározza tehát, 

hogy az érintett milyen információkhoz jogosult hozzáférni. 
 

(127) Az  ÁSZF-re  való  utalással  történő  tájékoztatás  valójában  az  előzetes  tájékoztatásnak 
feleltethető  meg.  E  jog  egyrészt  azt  hivatott  tudatosítani  az  adatalanyokban,  hogy  az 
adatkezelő  velük  kapcsolatban  személyes  adatokat  kíván  kezelni.  Másrészt  a  tájékoztatás 
révén az adatalanyok megítélhetik azt, hogy a tervezett adatkezelés milyen hatást gyakorolhat 
a magánéletükre, illetve milyen egyéb kockázatokat és veszélyeket rejt magában. Végezetül 
pedig  az  egyének  a  kapott  információk  révén  válnak  képessé  arra,  hogy  gyakorolják 
információs önrendelkezési jogukat. 
 

 

 

 

24 

(128) Az adatalanyok hozzáféréshez való joga az információs önrendelkezési jog egyik konstitutív 
eleme,  és  mint  ilyen,  a  személyes  adatok  védelméhez  fűződő  alapjog  egyik  legfontosabb 
aspektusa.  E  jogosultság  lényege,  hogy  az  érintett  tájékoztatást  kaphat  a  konkrét,  rá 
vonatkozó adatkezeléssel összefüggésben. A kapott információk révén pedig képessé válik 
az  adatkezelő  folyamatban  lévő  tevékenységeinek  ellenőrzésére,  gyakorolhatja  a  számára 
biztosított jogokat, illetve jogorvoslatot vehet igénybe 
 

(129) Abban  van  egyezőség,  hogy  a  hozzáféréshez  való  jog  is  a  személyes  adatokon  végzett 
műveletek  követhetőségét  szolgálja.  Az  adatkezelők  kötelesek  az  átláthatóságot  biztosítani 
nemcsak az adatkezelés megkezdését megelőzően, hanem annak teljes időtartama során. A 
transzparencia  funkciója  ugyanakkor  a  folyamatban  lévő  műveletek  esetében  átalakul  az 
előzetes tájékoztatáshoz képest: már nemcsak az adatkezelés tudatosítását célozza, hanem 
az adatkezelés adatalany általi ellenőrzésének leghatékonyabb eszköze lesz.  
 

(130) Mindezek  alapján  a  Hatóság  megállapítja,  hogy  a  Kérelmezett,  bár  határidőben  válaszolt  a 
Kérelmezőnek, de, mivel nem megfelelően teljesítette a hozzáférési kérelmét, a Kérelmezett 
megsértette az általános adatvédelmi rendelet 15. cikk (1) bekezdését. 
 

(131) A  Hatóság  a  jogsértés  megállapítása  mellett  utasítja  a  Kérelmezettet  arra,  hogy  nyújtson 
megfelelő,  az  általános  adatvédelmi  rendelet  15.  cikk  (1)  bekezdése  szerinti  minden 
információról személyre szabott tájékoztatást a Kérelmezőnek. 
 
 
V .   J o g k ö v e t k e z m é n y e k  
 

(132) A  Hatóság  a  jelen  határozat  indokolásának  IV.  pontjában  írtakra  tekintettel  az  általános 
adatvédelmi rendelet 58. cikk (2) bekezdés b) pontja alapján megállapítja, hogy a Kérelmezett 
megsértette  az  általános  adatvédelmi  rendelet  a  15.  cikk  (1)  bekezdését  azért,  mert  nem 
nyújtott  megfelelő  tájékoztatást  a  Kérelmező  által  előterjesztett  személyes  adataihoz  való 
hozzáférési kérelmére. 
 

(133) A Hatóság az általános adatvédelmi rendelet a 15. cikk (1) bekezdésének megsértése miatt 
az  általános  adatvédelmi  rendelet  58.  cikk  (2)  bekezdés  c)  pontja  alapján  utasítja  a 
Kérelmezettet,  hogy  teljesítse  a  Kérelmező  hozzáférési  kérelmét  az  általános  adatvédelmi 
rendelet 15. cikkének megfelelően, és annak teljesítését igazolja a Hatóság felé. 
 

(134) A  Hatóság  hivatalból  megvizsgálta,  hogy  indokolt-e  a  Kérelmezettel  szemben  adatvédelmi 
bírság  kiszabása.  E  körben  a  Hatóság  az  általános  adatvédelmi  rendelet  83.  cikk  (2) 
bekezdése  és  az  Infotv.  75/A.  §-a  alapján  mérlegelte  az  ügy  összes  körülményét  és 
megállapította, hogy a jelen eljárás során feltárt jogsértések esetében a figyelmeztetés se nem 
arányos, se nem visszatartó erejű szankció, ezért bírság kiszabása szükséges. 

 
(135) A Hatóság a bírság összegének meghatározása során mindenekelőtt figyelembe vette, hogy 
a  Kérelmezett  által  elkövetett  jogsértések  az  általános  adatvédelmi  rendelet  83.  cikk  (5) 
bekezdés  b)  pontja  szerint  a  magasabb  összegű  bírságkategóriába  tartozó  jogsértésnek 
minősülnek. 

 
(136) A Hatóság az adatvédelmi bírság összegének meghatározása során súlyosító körülményként 

vette figyelembe, hogy 

-  a Kérelmezett főtevékenysége szükségképpen személyes adatok tömeges kezelésére 
épül, ezért a Hatóság álláspontja szerint a Kérelmezett tevékenységi körére tekintettel 
kiemelkedő  fontosságú,  hogy  a  Kérelmezett  a  személyes  adatokat  az  általános 
adatvédelmi  rendelet  előírásainak  megfelelően  kezelje,  az  érintetti  joggyakorlást 
elősegítse [általános adatvédelmi rendelet 83. cikk (2) bekezdés d) pont]; 

 

 

 

25 

-  a Hatóság három alkalommal elmarasztalta már a Kérelmezettet az általa elkövetett 
adatvédelmi jogsértések  – érintetti jogok (az általános adatvédelmi rendelet  15. cikk 
szerinti hozzáférési jog, 16. cikk szerinti helyesbítési jog és 17. cikk szerinti törlési jog 
megsértése  –  miatt  (NAIH/2020/4542/4.,  NAIH-402-4/2021.  és  NAIH-924-10/2021. 
ügyiratszámú határozat) [általános adatvédelmi rendelet 83. cikk (2) bekezdés e) és i) 
pont]. 

 
(137) A Hatóság az adatvédelmi bírság összegének meghatározása során enyhítő körülményként 

vette figyelembe, hogy 

-  a  kifogásolt  adatvédelmi 

jogsértések  a  Kérelmezett  gondatlan  magatartására 

vezethetőek vissza [általános adatvédelmi rendelet 83. cikk (2) bekezdés b) pont]; 

-  a Kérelmezett a Hatóság eljárásának hatására, az eljárás alatt 2022. szeptember 28-i 
hatállyal a Kérelmező direkt marketing nyilatkozatait minden viszonylatban nemlegesre 
állította  be,  ebből  a  célból  nem  használja  fel  a  Kérelmező  telefonszámát  és  e-mail 
címét [általános adatvédelmi rendelet 83. cikk (2) bekezdés f) pont]; 

-  a jogsértéssel érintett személyes adatok nem tartoznak a személyes adatok különleges 

kategóriájába [általános adatvédelmi rendelet 83. cikk (2) bekezdés g) pont]; 

-  a Hatóság túllépte az ügyintézési határidőt [általános adatvédelmi rendelet 83. cikk (2) 

bekezdés k) pont]; 

-  a Kérelmező gyakran fordult panasszal a Kérelmezetthez, és változtatott kérésein  és 
azok  nem  minden  esetben  voltak  egyértelműek  (törlési,  hozzáférési  kérelem,  a 
Kérelmezett szolgáltatásával kapcsolatos panasz) [általános adatvédelmi rendelet 83. 
cikk (2) bekezdés k) pont]. 

 
(138) A Hatóság a Kérelmezettel szemben kiszabott adatvédelmi bírság megállapítása során nem 
tartotta relevánsnak  az általános  adatvédelmi rendelet  83.  cikk (2)  bekezdés  a),  c),  h)  és  j) 
pontja szerinti körülményeket, mivel azok a konkrét ügy kapcsán nem értelmezhetők. 

 
(139) A  Hatóság  a  bírság  kiszabása  során  figyelembe  vette,  hogy  a  nyilvánosan  elérhető 
céginformációk  alapján  a  Kérelmezett  2022.  évi  árbevétele  nagyságrendileg  593.000,00  M 
forint volt. 

 

 
V I .   E g y é b   k é r d é s e k  
 
A Hatóság hatáskörét az Infotv. 38. § (2) és (2a) bekezdése határozza meg, illetékessége az 
ország egész területére kiterjed. 
 

(140) A  Hatóság  határozata  az  Ákr.  80-81.  §-án  és  az  Infotv.  61.  §  (1)  bekezdésén  alapul.  A 
határozat az Ákr. 82. § (1) bekezdése alapján a közlésével véglegessé válik. Az Ákr. 112. §-
a, a 114. § (1) bekezdése, illetve a 116. § (1) bekezdése és (4) bekezdés d) pontja alapján a 
határozattal szemben közigazgatási per útján van helye jogorvoslatnak.  
 

(141) Az  Ákr.  135.  §-a  szerint  a  kötelezett  a  törvényes  kamatnak  megfelelő  mértékű  késedelmi 

pótlékot köteles fizetni, ha pénzfizetési kötelezettségének határidőben nem tesz eleget. 
 

(142) A  Polgári  Törvénykönyvről  szóló  2013.  évi  V.  törvény  6:48.  §  (1)  bekezdése  alapján 
pénztartozás  esetén  a  kötelezett  a  késedelembe  esés 
időpontjától  kezdődően  a 
késedelemmel érintett naptári félév első napján érvényes jegybanki alapkamattal megegyező 
mértékű késedelmi kamatot köteles fizetni. 
 

 

 

 

26 

(143) A közigazgatási per szabályait a közigazgatási perrendtartásról szóló 2017. évi I. törvény (a 
továbbiakban: Kp.) határozza meg. A Kp. 12. § (1) bekezdése alapján a Hatóság döntésével 
szembeni közigazgatási per törvényszéki hatáskörbe tartozik, a perre a Kp. 13. § (3) bekezdés 
a) pontjának aa) alpontja alapján a Fővárosi Törvényszék kizárólagosan illetékes. A Kp. 27. § 
(1)  bekezdés  b)  pontja  szerint  olyan  jogvitában,  amelyben  a  törvényszék  kizárólagosan 
illetékes,  a  jogi  képviselet  kötelező.  A  Kp.  39.  §  (6)  bekezdése  szerint  a  keresetlevél 
benyújtásának a közigazgatási cselekmény hatályosulására halasztó hatálya nincs. 
 

(144) A Kp. 29. § (1) bekezdése és erre tekintettel a polgári perrendtartásról szóló 2016. évi CXXX. 
törvény 604. §-a szerint alkalmazandó, az elektronikus ügyintézés és a bizalmi szolgáltatások 
általános szabályairól szóló 2015. évi CCXXII. törvény 9. § (1) bekezdés b) pontja szerint az 
ügyfél jogi képviselője elektronikus kapcsolattartásra kötelezett. 
 

(145) A  keresetlevél  benyújtásának  idejét  és  helyét  a Kp.  39.  § (1)  bekezdése  határozza meg.  A 
tárgyalás tartása iránti kérelem lehetőségéről szóló tájékoztatás a Kp. 77. § (1)-(2) bekezdésén 
alapul.  
 

(146) A  közigazgatási  per  illetékének  mértékét  az  illetékekről  szóló  1990.  évi  XCIII.  törvény 
(továbbiakban: Itv.) 45/A. § (1) bekezdése határozza meg. Az illeték előzetes megfizetése alól 
az Itv. 59. § (1) bekezdése és 62. § (1) bekezdés h) pontja mentesíti az eljárást kezdeményező 
felet. 
 

(147) Ha az előírt kötelezettség teljesítését a Kérelmezett megfelelő módon nem igazolja, a Hatóság 
úgy tekinti, hogy a kötelezettségét határidőben nem teljesítette. Az Ákr. 132. §-a szerint, ha a 
Kérelmezett  a  Hatóság  végleges  döntésében  foglalt  kötelezéseinek  nem  tett  eleget,  az 
végrehajtható.  A  Hatóság  határozata  az  Ákr.  82.  §  (1)  bekezdése  szerint  a  közléssel 
véglegessé  válik.  Az  Ákr.  133.  §-a  értelmében  a  végrehajtást  –  ha  törvény  vagy 
kormányrendelet másként nem rendelkezik – a döntést hozó hatóság rendeli el. Az Ákr. 134. 
§-a értelmében a végrehajtást  – ha törvény, kormányrendelet vagy önkormányzati hatósági 
ügyben  helyi  önkormányzat  rendelete  másként  nem  rendelkezik  –  az  állami  adóhatóság 
foganatosítja.  Az  Infotv.  61.  §  (7)  bekezdése  alapján  a  Hatóság  határozatában  foglalt, 
meghatározott  cselekmény  elvégzésére,  meghatározott  magatartásra, 
tűrésre  vagy 
abbahagyásra  irányuló  kötelezés  vonatkozásában  a  határozat  végrehajtását  a  Hatóság 
foganatosítja. 
 

(148) A Hatóság az eljárás során túllépte az Infotv. 60/A.§ (1) bekezdése szerinti százötven napos 
ügyintézési határidőt, ezért az Ákr. 51. § b) pontja alapján tízezer forintot fizet a Kérelmezőnek 
– választása szerint – bankszámlára utalással vagy postai utalvánnyal. 
 
Kelt: Budapest, 2023. június 26. 
 
 
 
 
 
 
 

Dr. habil. Péterfalvi Attila 

c. egyetemi tanár 

elnök 

 

 

