 

Ügyszám: NAIH-3734-15/2023. 
 

Tárgy: Határozat 
 

 
 

H A T Á R O Z A T 

 

 
A  Nemzeti  Adatvédelmi  és  Információszabadság  Hatóság  (a  továbbiakban:  Hatóság)  […] 
kérelmezőnek (lakcíme: […]; a továbbiakban: Kérelmező) a Hatósághoz 2023. február 24-én érkezett, 
és  2023.  március  1-jén  teljessé  vált  kérelmére  a  […]-vel  (székhelye:  […];  cégjegyzékszám:  […];  a 
továbbiakban:  Kérelmezett)  szemben  az  általa  a  […]  szám  alatti  épület  utcafrontján  üzemeltett 
kamera  útján  történő  közterület  megfigyelése  tárgyában  indult  adatvédelmi  hatósági  eljárásban  a 
Hatóság az alábbi döntéseket hozza: 
 

I.  A  Hatóság  a  Kérelmező  kérelmére  megállapítja,  hogy  a  Kérelmezett  megsértette  a 
természetes személyeknek a személyes adatok kezelése tekintetében történő védelméről 
és  az  ilyen  adatok  szabad  áramlásáról,  valamint  a  95/46/EK  rendelet  hatályon  kívül 
helyezéséről  (általános  adatvédelmi  rendelet)  szóló  2016/679  számú  európai  parlamenti 
és a tanácsi (EU) rendelet (a továbbiakban: GDPR) 6. cikk (1) bekezdés f) pontját. 
 

II.  A  Hatóság  a  Kérelmező  kérelmének  helyt  ad,  és  a  GDPR  58.  cikk  (2)  bekezdés  d)  pontja 
alapján utasítja a Kérelmezettet, hogy szüntesse meg a közút, illetve a közút és a járda közötti, 
parkolásra alkalmas terület kamerával történő megfigyelését 
 

III.  A Hatóság a Kérelmezettet az I. pontban megállapított jogsértés miatt 

 

 

figyelmeztetésben részesíti. 

 
 

A  II.  pontban  előírt  intézkedést  a  Kérelmezettnek  a  jelen  határozat  véglegessé  válásától  – 
kézbesítésétől – számított 30 napon belül kell megtennie, és annak megtételét haladéktalanul – az azt 
alátámasztó bizonyítékok előterjesztésével együtt – igazolnia a Hatóság felé. 
 
A  jelen  határozattal  és  végzéssel  szemben  közigazgatási  úton  jogorvoslatnak  nincs  helye,  de  az  a 
közléstől  számított  30  napon  belül  a  Fővárosi  Törvényszékhez  címzett  keresetlevéllel  közigazgatási 
perben megtámadható. 1  A keresetlevelet a Hatósághoz kell benyújtani, elektronikusan, amely azt az ügy 
irataival együtt továbbítja a bíróságnak. A tárgyalás tartása iránti kérelmet a keresetlevélben jelezni kell. A 
végzéssel szembeni perben a bíróság egyszerűsített perben, tárgyaláson kívül jár el. A teljes személyes 
illetékmentességben  nem  részesülők  számára  a  közigazgatási  per  illetéke  30  000  Ft,  a  per  tárgyi 
illetékfeljegyzési jog alá esik. A Fővárosi Törvényszék előtti eljárásban a jogi képviselet kötelező. 

 
 
 
 

 

 

1  A  közigazgatási  per  kezdeményezésére  a  NAIH_K01  elnevezésű  űrlap  szolgál.  Az  űrlap  az  általános  nyomtatványkitöltő  program 
(ÁNYK  program)  alkalmazásával  tölthető  ki.  Az  űrlap  hozzáférhető  és  letölthető  a  Hatóság  honlapjáról:  https://www.naih.hu/kozig-
hatarozat-birosagi-felulvizsgalata 

………………………………………………………………………………………………………… 
ugyfelszolgalat@naih.hu 
1055 Budapest 
Falk Miksa utca 9-11. 
www.naih.hu 
 
 

Tel.: +36 1 391-1400 
Fax: +36 1 391-1410 

I N D O K O L Á S 

 
I. Az eljárás tárgya  
 
(1) 

A  Kérelmező  adatvédelmi  hatósági  eljárás  iránti  kérelme  2023.  február  24-én  érkezett  a 
Hatósághoz,  amelyben  előadta,  hogy  a  Kérelmezett  a  […]  szám  alatti  épület  utcafronti 
homlokzatán – ahol egyébként egy vegyeskereskedés üzemel – két közterület megfigyelésére 
alkalmas kamerát üzemeltet, amelyek a két szomszédos ingatlan előtti terület megfigyelésére is 
alkalmasak. 
 
A  Kérelmező  azért  minősül  érintettnek,  mivel  házastársa  résztulajdonosa  a  […]  szám  alatti 
ingatlannak,  ahol  felújítási  munkálatokat  végeznek,  így  rendszeresen  megfordul  a  bolt 
homlokzatán elhelyezett, közterületet figyelő kamerák látószögében. 
 
A Kérelmező tudomása szerint a Kérelmezett  korábbi tulajdonosa, […] a mobiltelefonján tudja 
figyelni  a  kamerák  által  közvetített  képet.  A  Kérelmező  előadása  szerint  egy  ízben  […]  a 
rendőrséget  is  kihívta,  mivel  zavarta,  hogy  az  egyik  szomszédos  ingatlan  tulajdonosa  a  […] 
szám  alatti  ingatlan  előtt  kialakított  parkolóhelyen  állt  meg,  mivel  álláspontja  szerint  ezzel 
kitakarja  a  vásárlók  elől  az  üzletet.  Ezen  időpontban  a  Kérelmező  előadása  szerint  […]  nem 
tartózkodott a helyszínen, hanem a mobiltelefonján keresztül figyelte a kamerafelvételeket. 
 
A  Kérelmező  kérte,  hogy  a  Hatóság  kötelezze  a  Kérelmezettet  a  jogsértő  magatartás 
megszüntetésére, és a lehető legszigorúbb módon szankcionálja a Kérelmezettet. 

(2) 

(3) 

(4) 

 
II. Tényállás 
 
(5) 

A  Kérelmezett  elektronikus  megfigyelőrendszert  üzemeltet  a  tulajdonában  álló  […]  szám  alatti 
ingatlanban működő élelmiszerüzletben, valamint az ingatlan utcafrontján, amely így alkalmas a 
közterület megfigyelésére.  

 
(6) 

 

(7) 

 
(8) 

 

Az  ingatlan  utcafrontján  két  kamera  került  elhelyezésre.  Ezek  2023.  március  7-ig  az  ingatlan 
előtti járdát, kis részben a két szomszédos ingatlan előtti járdát, az ingatlan előtti, a közút és a 
járda  közötti,  parkolásra alkalmas  területet,  valamint  a  közút  egy  részét,  és  a  közút  túloldalán 
található  kitaposott,  járda  nélküli  ösvény  egy  részét  figyelték  meg,  azonban  a  látószög 
beállítása  és  a  távolság  miatt  az  ösvényen  közlekedők  képmása  nem  került  azonosításra 
alkalmas módon rögzítésre, mivel az egy felnőtt ember képmását legfeljebb derékmagasságig 
tudta rögzíteni. 

A  Hatóság  megkeresésének  átvételét  követően,  2023.  március  8-án  a  kamerák  látószögén  a 
Kérelmezett fizikai maszkolás útján kisebb módosítást hajtott végre olyan módon, hogy az már 
nem  alkalmas  a  szomszédos  ingatlanok  előtti  járda  és  a  szemközti  kitaposott  ösvény 
megfigyelésére,  és  már  a  közútnak  is  a  korábbinál  kisebb  méretű  –  egy  személygépkocsinál 
kisebb – darabja esik bele a kamerák látószögébe. A kamerák látószögébe továbbra is beleesik 
a bolt előtti járdaszakasz, valamint a bolt előtti, a közút és a járda közötti parkolásra alkalmas 
terület. 

A  Kérelmezett  a  kamerarendszer üzemeltetésének  indokaként  a  személy-  és  vagyonvédelmet 
jelölte meg, mivel az üzletben egy időben csak egy munkavállaló dolgozik, az ingatlan környéke 
a  korai  és  késői  órákban jellemzően  kihalt,  azaz a kamerák a munkavállalók  életének  és  testi 
épségének  védelmét  is  szolgálják.  Az  üzlet  az  interneten  elérhető  információk,  valamint  a 
Kérelmezett  által  csatolt  fényképfelvételek  tanúsága  szerint  hétköznap  07:00  és  22:00  óra 
között,  szombaton  10:00  és  22:00  óra,  vasárnap  16:00  és  22:00  óra  között  tart  nyitva,  a 
Kérelmezett  nyilatkozata  szerint  a  reggeli  nyitás  időpontja  6:00  óra.  Az  ingatlannal  szemben 

2 

működik  a  […]  Egyetem  […].  A  Kérelmezett  nyilatkozata  szerint  napközben  az  utcában  a 
gyalogos  forgalom  hektikus,  amelyet  befolyásol  az  oktatás  rendje  is,  azonban  az  egyetem 
főbejárata nem a […] utca felől nyílik, hanem az […] utcából. 

A  Kérelmezett  a  kamerarendszer  útján  a  közterületen  megvalósuló  adatkezelés  jogalapjaként 
az  adatkezeléshez 
jelölte  meg,  amelynek  alátámasztására 
érdekmérlegelési  tesztet  is  készített,  amely  a  Kérelmezett  által  csatolt  Kameraszabályzat  2. 
számú mellékletét képezi. A Kameraszabályzat a  mellékleteivel együtt 2022. augusztus 1. óta 
hatályos. 

jogos  érdekét 

fűződő 

A  Kérelmezett  az  érdek  jogszerűségének  igazolása  érdekében  hivatkozott  a  személy-és 
vagyonvédelmi, valamint a magánnyomozói tevékenység szabályairól szóló 2005. évi CXXXIII. 
törvény  –  korábban  hatályos  –  31.  §  (1)  bekezdésére,  amely  szerint  az  elektronikus 
megfigyelőrendszernek  kép-,  hang-  vagy  kép-  és  hangrögzítést  lehetővé  tevő  formája  az 
emberi élet, testi épség, személyi szabadság védelme, (…), valamint vagonvédelem érdekében 
alkalmazható  (…).  Az  érdekmérlegelési  tesztben  a  jogos  érdek  valódisága  és  aktualitása 
körében  a  Kérelmezett  kifejtette,  hogy  a  személy-  és  vagyonvédelem  jogszabályban  is 
meghatározott,  valódi  érdek,  az  üzletben  felmerülő  rendkívüli  eseményekre  utaló  gyanú 
kivizsgálása  pedig  az  adatkezelő  alapvető  gazdasági  érdeke.  A  Kérelmezett  szerint  a  jogos 
érdek  aktuális,  mert  mind  a  személy-  és  vagyonvédelem,  mind  a  felmerülő  rendkívüli  esetek 
kivizsgálása a Kérelmezett gyakorlatában állandóan, folyamatosan, vagy rendszerint előforduló 
szükségleten, illetve eseményeken alapszik. Az ingatlan elhelyezkedése miatt a járókelők és az 
arra  közlekedők  száma  hektikus,  esetleges  betörés,  rablás,  lopás  vagy  támadás  esetén  a 
szemtanúk léte bizonytalan. 

Az  érdekmérlegelési 
is,  hogy  a  személy-  és 
vagyonvédelem össztársadalmi érdek, mely tágabb értelemben függ össze a bűncselekmények 
hatékony felderítésével, illetve a közbiztonsággal. 

tesztben  a  Kérelmezett  rögzítette  azt 

ingatlan  védelme,  az  emberi  élet  és 

Kifejtésre  került  továbbá  az  adatkezelés  szükségessége  körében,  hogy  az  elektronikus 
megfigyelőrendszer  működése  az 
testi  épség, 
vagyonvédelem,  valamint  esetleges  rendkívüli  események  megelőzése,  észlelése,  azok 
elkövetőinek tettenérése, valamint a jogsértő cselekmények megelőzése érdekében történik. E 
célok eléréséhez jelentősen hozzájárul a kamerarendszer működtetése, mert a fentebb felsorolt 
események  jelentős  mértékben  megelőzhetők,  amikor  az  esetleges  elkövetők  tudatában 
vannak,  hogy  cselekményeiket  kamerák  rögzítik,  ezáltal  a  jogsértő  magatartásuk  utólag 
könnyebben kivizsgálható lesz. 

információs  önrendelkezési  és  személyiségi 

Az érdekmérlegelési tesztben a Kérelmezett kifejtette továbbá, hogy nincs olyan technika vagy 
rendszer,  amellyel  kép-  és  videofelvételek  rögzítése  nélkül  rekonstruálni  lehetne  utólag  egy 
rendkívüli  esemény  vagy  bűncselekmény  során  történteket,  így  e  célok  elérése  más,  az 
érintettek 
jogait  kevésbé  korlátozó,  sértő 
módszerrel  nem  biztosítható.  Kizárólagosan  vagyonvédelmi  szempontból  megfelelő  lenne  egy 
riasztórendszer üzemeltetése – amellyel az ingatlan egyébként is fel van szerelve – de az nem 
teszi  lehetővé  a  rendkívüli  események  vagy  bűncselekmények  kivizsgálását  és  felderítését, 
illetve  az  elkövetők  azonosítását.  A  felvételek  anonimizálása  vagy  a  rögzítés  nélküli  élőképes 
megfigyelés  ellehetetlenítené  az  esetleges 
rendkívüli  események,  bűncselekmények 
kivizsgálását  és  bizonyítását,  és  az  esetleges  eljárást  is  hátráltatná  a  felvétel  mint  bizonyíték 
hiánya. 

 
(9) 

(10) 

 
(11) 

(12) 

(13) 

 

 

 

 

(14) 

Az  érdekmérlegelési  tesztben  rögzítésre  kerül,  hogy  a  kamerás  megfigyelés  korlátozza  az 
érintettek  információs  önrendelkezési  jogát,  azonban  a  Kérelmezett  álláspontja  szerint  a 
korlátozás szükséges és arányos. Ennek oka, hogy „az adatkezelés érintettre gyakorolt negatív 

3 

 

 

 

 

 

 

 

 

 

 

hatásait  ellensúlyozzák  a  pozitív  hatásai,  valamint  a  tény,  hogy  az  adatkezelés  kiszámítható.” 
Az érdekmérlegelési teszt szerint az adatkezelés megengedhetősége felé billenti az egyensúlyt 
a személy- és vagyonvédelem biztosítása, a környéken több alkalommal előforduló rendbontás 
és  betörések,  lopások  esetei,  a  Kérelmezett  által  nyújtott  teljeskörű  tájékoztatás,  valamint  az 
érintettek védelmében hozott adatbiztonsági és adatvédelmi intézkedések. 

(15) 

(16) 

(17) 

Az adatbiztonsági intézkedések körében rögzítése került, hogy a kamerák által közvetett képet 
csak a személyzet tagjai láthatják, a vásárlók nem. A felvételek rögzítése külön adathordozóra 
történik,  amelyekhez  kizárólag  a  Kérelmezett  ügyvezetője  jogosult  hozzáférni.  A  felvételeket 
tartalmazó  fájlokon  végzett  minden  tevékenység  –  törlés,  archiválás,  kinyerés  –  naplózásra 
kerül a rendszerben. 

A  Kérelmezett  a  jogos  érdeke alátámasztására  nyilatkozatában  –  az  érdekmérlegelési  teszttől 
külön  –  előadta,  hogy  az  üzlet  500  méteres  körzetében  több  üzlet  is  működik,  ahol 
rendszeresek  a  lopások,  rongálások,  ezért 
indokoltnak  az  utcafronti  kamerák 
felszerelését.  A  Kérelmezett  előadása  szerint  az  utóbbi  nagyjából  8  évben  8-10  alkalommal 
történt  lopás  az  üzletben.  A  Kérelmezett  ügyvezetője  emiatt  két  alkalommal  tett  feljelentést, 
amelyek  alapján  szabálysértési  eljárások  indultak  tekintettel  arra,  hogy  a  lopásokat  ötvenezer 
forintot meg nem haladó értékre követték el, azaz a szabálysértési értékhatárt nem érték el. 

tartotta 

A Kérelmezett nyilatkozata szerint volt olyan eset, amikor az elkövető kint várakozott a bejárat 
előtt,  és  megvárta,  hogy  az  üzletben  az  alkalmazotton  kívül  ne  tartózkodjon  senki,  míg  más 
esetben az elkövető a kabát vagy pulóver kapucniját a bejárat előtt vette csak fel, hogy a benti 
kamerák ne mutassák az arcát. Ebből kifolyólag a Kérelmezett álláspontja szerint az utcafrontra 
kihelyezett kamerák léte, és látószögének olyan módon való beállítása, ami a belépők arcát is 
láthatóvá teszi, elengedhetetlen az elkövetők azonosításában. 

(18) 

A  felszerelt  kamerákkal  képrögzítés  történik,  a  rögzítő  típusa  MaZi  HAVR-1672H1.  A  rögzítő 
csatlakozik routerhez, rendelkezik internet eléréssel. A kamerákhoz tartozó mobilapplikáció az 
iVMS-4500  4.7.11  (Build  20211023),  amelyen  keresztül  a  kamerák  képei  elérhetők,  az 
applikáció a ki- és belépéseket naplózza, az applikáció jelszóval védett. 

(19) 

A kamerák által rögzített felvételek megőrzési ideje 48 óra. 

(20) 

(21) 

(22) 

A  Kérelmezett  nyilatkozata,  és  az  általa  mellékelt  fényképfelvételek  tanúsága  szerint  az 
érintetteket  a  megvalósuló  adatkezelésről  a  kamerás  megfigyelésre  figyelmeztető  táblával  és 
kifüggesztett  szöveges  adatkezelési  tájékoztatóval  tájékoztatja  az  üzlet  bejáratánál.  Kamerás 
megfigyelésre figyelmeztető tábla az üzlet bejárata melletti kapura, illetve a bejárati ajtót a bolt 
zárvatartási idejében takaró spalettára is elhelyezésre került.  

A Kérelmezett csatolta a „Kamera megfigyelőrendszer alkalmazására vonatkozó szabályzatát”, 
az  érdekmérlegelési 
ismertetve  –,  valamint  a  kamerás 
megfigyelőrendszer útján megvalósuló adatkezeléshez kapcsolódó adatkezelési tájékoztatóját. 

tesztet  –  a 

fentiekben 

A  tájékoztató  a  Kérelmezett  nyilatkozata  szerint  az  üzlet  ajtaján  került  elhelyezésre,  melyben 
tájékoztatja az érintetteket a kamerás megfigyelőrendszer üzemeltetéséről, illetve arról, hogy a 
kamerák  útján  képrögzítés  is  történik.  A  tájékoztatóban  a  Kérelmezett  az  adatkezelés 
jogalapjaként  a  GDPR  6.  cikk  (1)  bekezdés  f)  pontját  jelölte  meg,  feltüntetve,  hogy  a  jogos 
érdek  tárgyát  a  személy-  és  vagyonvédelem  képezi.  A  tájékoztatóban  szerepel  a  felvételek 
megőrzési ideje, illetve a megismerésre jogosult személy és elérhetőségei. 

(23) 

A  tájékoztatóban  az  érintetti  jogok  kapcsán  a  Kérelmezett  többek  között  arról  tájékoztatja  az 
érintetteket, hogy amennyiben a felvételek rögzítése a jogukat vagy jogos érdeküket érinti, úgy 

4 

 

annak igazolásával a rögzítéstől számított 24 órán belül kérheti a Kérelmezettől, hogy a felvétel 
ne kerüljön törlésre. A tájékoztató tartalmazza továbbá a jogorvoslati lehetőségeket is. 

A  Kérelmezett  nevében  az  ügyvezető  előadta  –  a  Kérelmező  kérelmében 
foglaltak 
kiegészítéseként –, hogy egy alkalommal hívta a 112 segélyhívót. Ennek indoka az volt, hogy a 
[…]  szám  alatti  ingatlanban  több  lakás  található  egy  kapubeállóval.  A  Kérelmező  családtagjai 
rendszeresen  a  kapubeállóban  parkolnak,  megakadályozva  ezzel  a  többi  ott  lakónak  a 
kapubeálló használatát, bejutását az ingatlan udvarába, ezért a szomszédos ingatlan lakói és a 
hozzájuk  érkezők  a  gépjárművükkel  az  üzlet  előtti  parkolóhelyet  –  a  közút  és  a  járda  közötti, 
parkolásra alkalmas területet – elfoglalják, így a vásárlók nem tudnak megállni a bolt előtt, ami 
álláspontja szerint hátrányt okoz a számára. A Kérelmezett előadta, hogy a saját kapubeálló elé 
is  tilos  parkolni,  amennyiben  az  ingatlanban  több,  különböző  tulajdonosok  tulajdonában  álló 
házrész  is  van.  Ez  szabálysértésnek  minősül,  ezért  küldte  ki  a  segélyhívó  diszpécsere  a 
rendőrséget. 

A  Hatóság  megkereste  a  […]  Rendőrkapitányságot  annak  érdekében,  hogy  dönteni  tudjon  a 
kamerarendszer útján megvalósuló adatkezelés jogszerűségéről, valamint arról, hogy a GDPR 
6. cikk (1) bekezdésének f) pontja szerinti adatkezelői jogos érdek ténylegesen fennáll-e, illetve, 
hogy  a  jogos  érdek  érvényesítése  érdekében  végzett  adatkezelés  az  adatkezeléssel  elérni 
kívánt  céllal  –  személy-  és  vagyonvédelem  –  arányosan  korlátozza-e  az  érintettek  személyes 
adatai  védelméhez  fűződő  jogát,  szükséges  annak  ismerete,  hogy  mennyire  gyakoriak  az 
ingatlan  környékén  a  Kérelmezett  által  említett  bűncselekmények  és  szabálysértések  –  lopás, 
rongálás, testi sértés –, illetve azok hogyan viszonyulnak a városi átlaghoz. 

A […] Rendőrkapitányság arról tájékoztatta a Hatóságot, hogy az Egységes Nyomozóhatósági 
és  Ügyészségi  Bűnügyi  Statisztika  (a  továbbiakban:  ENyÜBS)  nem  a  tárgyévben  elkövetett, 
hanem  a  tárgyévben  befejezett  eljárások  adatait  tartalmazza.  […]  területén  a  2018-2022  évek 
vonatkozásában  a  rendőri  eljárásban  regisztrált  bűncselekmények  száma  ENyÜBS  adatok 
alapján  a  továbbiak  szerint  alakult:  2018-ban  918  lopás,  63  rongálás,  18  rablás,  205  testi 
sértés;  2019-ben  631  lopás,  51  rongálás,  7  rablás,  124  testi  sértés;  2020-ban  447  lopás,  72 
rongálás,  13  rablás,  126  testi  sértés;  2021-ben  554  lopás,  83  rongálás,  12  rablás,  130  testi 
sértés;  2022-ben  439  lopás,  56  rongálás,  11  rablás,  114  testi  sértés.  A  tulajdon  elleni 
szabálysértések száma 2018-ban 730, 2019-ben 729, 2020-ban 583, 2021-ben 577, 2022-ben 
649 volt. 

A  […]  Rendőrkapitányság  arról  tájékoztatta  a  Hatóságot,  hogy  sem  az  ENyÜBS,  sem  a 
szabálysértésekre  vonatkozó  adatokat 
[…]  rendszerből  kinyerhető 
statisztika  nem  tartalmaz  olyan  adatot,  amelyből  kimutatható  lenne,  hogy  a  városon  belül  hol, 
melyik utcában, melyik kerületben történtek a bűncselekmények, szabálysértések, így nem tud 
arról  tájékoztatást  adni,  hogy  a  […]  utcában  az  elmúlt  5  évben  hány  vagyon  elleni 
bűncselekmény vagy szabálysértés történt. 

tartalmazó  Netzsaru 

A  Hatóság  az  ismert,  Kérelmezett  sérelmére  elkövetett  bűncselekmények  és  szabálysértések 
természetének megismerése érdekében beszerezte azon eljárások releváns iratait – feljelentés, 
a  Kérelmezett  ügyvezetőjének 
[…] 
Rendőrkapitányságtól,  amelyekben  a  Kérelmezett  vagy  a  Kérelmezett  volt  tulajdonosa,  […] 
tette a feljelentést.  

vagy  munkavállalóinak 

tanúvallomása  –  a 

A  hatósági  eljárás  ideje  alatt  a  Kérelmezett  ügyvezetőjének  és  tulajdonosának  személyében 
változás következett be, 2023. június 15-től a Kérelmezett ügyvezetője, 2023. augusztus 15-től 
pedig a tulajdonosa is […]. 
 

5 

 

 

 

(24) 

(25) 

(26) 

 
(27) 

(28) 

 
(29) 

 

 

III. Alkalmazott jogszabályok 
 
(30) 

A  GDPR  2.  cikk  (1)  bekezdése  alapján  a  jelen  ügy  szerinti  adatkezelésre  a  GDPR-t  kell 
alkalmazni.  

 
(31)  GDPR  (47)  preambulumbekezdés:  Az  adatkezelő  –  ideértve  azt  az  adatkezelőt  is,  akivel  a 
személyes adatokat közölhetik – vagy valamely harmadik fél jogos érdeke jogalapot teremthet 
az adatkezelésre, feltéve hogy az érintett érdekei, alapvető jogai és szabadságai nem élveznek 
elsőbbséget,  figyelembe  véve  az  adatkezelővel  való  kapcsolata  alapján  az  érintett  észszerű 
elvárásait.  Az  ilyen  jogos  érdekről  lehet  szó  például  olyankor,  amikor  releváns  és  megfelelő 
kapcsolat  áll  fenn  az  érintett  és  az  adatkezelő  között,  például  olyan  esetekben,  amikor  az 
érintett  az  adatkezelő  ügyfele  vagy  annak  alkalmazásában  áll.  A  jogos  érdek  fennállásának 
megállapításához  mindenképpen  körültekintően  meg  kell  vizsgálni  többek  között  azt,  hogy  az 
érintett  a  személyes  adatok  gyűjtésének  időpontjában  és  azzal  összefüggésben  számíthat-e 
észszerűen  arra,  hogy  adatkezelésre  az  adott  célból  kerülhet  sor.  Az  érintett  érdekei  és 
alapvető  jogai  elsőbbséget  élvezhetnek  az  adatkezelő  érdekével  szemben,  ha  a  személyes 
adatokat  olyan  körülmények  között  kezelik,  amelyek  közepette  az  érintettek  nem  számítanak 
további adatkezelésre. Mivel a jogalkotó feladata, hogy jogszabályban határozza meg, hogy a 
közhatalmi  szervek  milyen  jogalapon  kezelhetek  személyes  adatokat,  az  adatkezelő  jogszerű 
érdekét  alátámasztó  jogalapot  nem  lehet  alkalmazni,  a  közhatalmi  szervek  által  feladataik 
ellátása  során  végzett  adatkezelésre.  Személyes  adatoknak  a  csalások  megelőzése  céljából 
feltétlenül  szükséges  kezelése  szintén  az  érintett  adatkezelő  jogos  érdekének  minősül. 
Személyes  adatok  közvetlen  üzletszerzési  célú  kezelése  szintén  jogos  érdeken  alapulónak 
tekinthető. 

 
(32)  GDPR  (148)  preambulumbekezdés:  Az  e  rendelet  által  előírt  szabályok  betartatásának 
erősítése  érdekében  e  rendelet  bármely  megsértése  esetén  a  felügyeleti  hatóság  által  e 
rendelet alapján előírt megfelelő intézkedéseken felül vagy azok helyett szankciókat – ideértve 
a közigazgatási bírságokat is – kell kiszabni. E rendelet kisebb megsértése esetén, illetve ha a 
valószínűsíthetően  kiszabásra  kerülő  bírság  egy  természetes  személy  számára  aránytalan 
terhet  jelentene,  a  bírság  helyett  megrovás  is  alkalmazható.  Kellő  figyelmet  kell  azonban 
fordítani  a  jogsértés  természetére,  súlyosságára,  időtartamára,  szándékos  jellegére  és  arra, 
hogy  tettek-e  intézkedéseket  az  elszenvedett  kár  mértékének  csökkentésére,  továbbá  a 
felelősség mértékére, a korábban e téren elkövetett jogsértésekre, arra, ahogyan a felügyeleti 
hatóság 
jogsértésről,  valamint  arra,  hogy  az  adatkezelő  vagy 
adatfeldolgozó  betartja-e  a  vele  szemben  elrendelt  intézkedéseket  és  hogy  alkalmaz-e 
valamely magatartási kódexet, valamint minden egyéb súlyosbító vagy enyhítő körülményre. A 
szankciók – ideértve a közigazgatási bírságok – kiszabására az uniós jog és a Charta általános 
elveivel  összhangban  megfelelő  eljárási  garanciákat  –  ideértve  hatékony  jogvédelmet  és  a 
tisztességes eljáráshoz való jogot – kell alkalmazni. 

tudomást  szerzett  a 

 

(33)  GDPR  6.  cikk  (1)  bekezdés:  A  személyes  adatok  kezelése  kizárólag  akkor  és  annyiban 

jogszerű, amennyiben legalább az alábbiak egyike teljesül: 
a) 

az  érintett  hozzájárulását  adta  személyes  adatainak  egy  vagy  több  konkrét  célból 
történő kezeléséhez; 
az  adatkezelés  olyan  szerződés  teljesítéséhez  szükséges,  amelyben  az  érintett  az 
egyik  fél,  vagy  az  a  szerződés  megkötését  megelőzően  az  érintett  kérésére  történő 
lépések megtételéhez szükséges; 
az adatkezelés az adatkezelőre vonatkozó jogi kötelezettség teljesítéséhez szükséges; 
az  adatkezelés  az  érintett  vagy  egy  másik  természetes  személy  létfontosságú 
érdekeinek védelme miatt szükséges; 
az  adatkezelés  közérdekű  vagy  az  adatkezelőre  ruházott  közhatalmi  jogosítvány 
gyakorlásának keretében végzett feladat végrehajtásához szükséges; 

6 

b) 

c) 
d) 

e) 

 

 

 

 

f) 

az  adatkezelés  az  adatkezelő  vagy  egy  harmadik 
jogos  érdekeinek 
érvényesítéséhez  szükséges,  kivéve,  ha  ezen  érdekekkel  szemben  elsőbbséget 
élveznek  az  érintett  olyan  érdekei  vagy  alapvető  jogai  és  szabadságai,  amelyek 
személyes adatok védelmét teszik szükségessé, különösen, ha az érintett gyermek. 

fél 

Az  első  albekezdés  f)  pontja  nem  alkalmazható  a  közhatalmi  szervek  által  feladataik  ellátása 
során végzett adatkezelésre. 

 
(34)  GDPR 58. cikk (2) bekezdés b) pont: A felügyeleti hatóság korrekciós hatáskörében eljárva: 

b) 

d)   

elmarasztalja  az  adatkezelőt  vagy  az  adatfeldolgozót,  ha  adatkezelési  tevékenysége 
megsértette e rendelet rendelkezéseit; 
utasítja  az  adatkezelőt  vagy  az  adatfeldolgozót,  hogy  adatkezelési  műveleteit  –  adott  
esetben  meghatározott  módon  és  meghatározott  időn  belül  –  hozza  összhangba  e 
rendelet rendelkezéseivel; 

(35)  GDPR  77.  cikk  (1)  bekezdés:  Az  egyéb  közigazgatási  vagy  bírósági  jogorvoslatok  sérelme 
nélkül,  minden  érintett  jogosult  arra,  hogy  panaszt  tegyen  egy  felügyeleti  hatóságnál  – 
különösen  a  szokásos  tartózkodási  helye,  a  munkahelye  vagy  a  feltételezett  jogsértés  helye 
szerinti  tagállamban  –,  ha  az  érintett  megítélése  szerint  a  rá  vonatkozó  személyes  adatok 
kezelése megsérti e rendeletet. 

(36) 

(37) 

(38) 

továbbiakban:  általános  adatvédelmi  rendelet)  hatálya  alá 

Az  Infotv.  2.  §  (2)  bekezdés:  Személyes  adatoknak  az  (EU)  2016/679  európai  parlamenti  és 
tanácsi  rendelet  (a 
tartozó 
kezelésére az általános adatvédelmi rendeletet a III-V. és a VI/A. Fejezetben, valamint a 3. § 3., 
4., 6., 11., 12., 13., 16., 17., 21., 23-24. pontjában, a 4. § (5) bekezdésében, az 5. § (3)-(5), (7) 
és (8) bekezdésében, a 13. § (2) bekezdésében, a 23. §-ban, a 25. §-ban, a 25/G. § (3), (4) és 
(6) bekezdésében, a 25/H. § (2) bekezdésében, a 25/M. § (2) bekezdésében, a 25/N. §-ban, az 
51/A. § (1) bekezdésében, az 52-54. §-ban, az 55. § (1)-(2) bekezdésében, az 56-60. §-ban, a 
60/A. § (1)-(3) és (6) bekezdésében, a 61. § (1) bekezdés a) és c) pontjában, a 61. § (2) és (3) 
bekezdésében, (4) bekezdés b) pontjában és (6)-(10) bekezdésében, a 62-71. §-ban, a 72. §-
ban,  a  75.  §  (1)-(5)  bekezdésében,  a  75/A.  §-ban  és  az  1.  mellékletben  meghatározott 
kiegészítésekkel kell alkalmazni. 

Az Infotv. 60. § (1) bekezdése alapján a személyes adatok védelméhez való jog érvényesülése 
érdekében a Hatóság hivatalból adatvédelmi hatósági eljárást indíthat. Az adatvédelmi hatósági 
eljárásra az általános közigazgatási rendtartásról szóló 2016. évi CL. törvény (a továbbiakban: 
Ákr.)  szabályait  kell  alkalmazni  az  Infotv.-ben  meghatározott  kiegészítésekkel  és  az  általános 
adatvédelmi rendelet szerinti eltérésekkel. 

Infotv.  75/A.  §:  A  Hatóság  az  általános  adatvédelmi  rendelet  83.  cikk  (2)-(6)  bekezdésében 
foglalt  hatásköreit  az  arányosság  elvének  figyelembevételével  gyakorolja,  különösen  azzal, 
hogy  a  személyes  adatok  kezelésére  vonatkozó  –  jogszabályban  vagy  az  Európai  Unió 
kötelező jogi aktusában meghatározott – előírások első alkalommal történő megsértése esetén 
a  jogsértés  orvoslása  iránt  –  az  általános  adatvédelmi  rendelet  58.  cikkével  összhangban  – 
elsősorban az adatkezelő vagy adatfeldolgozó figyelmeztetésével intézkedik. 

(39) 

Az adatvédelmi hatósági eljárásra az általános közigazgatási rendtartásról szóló 2016. évi CL. 
törvény  (a  továbbiakban:  Ákr.)  szabályait  kell  alkalmazni  az  Infotv.-ben  meghatározott 
kiegészítésekkel és az általános adatvédelmi rendelet szerinti eltérésekkel. 

 
 
 

 

7 

IV. Döntés 
 
IV.1. A közterület megfigyelésének jogszerűsége 

 
A Hatóságnak a jelen eljárásban azt kell megítélnie, hogy a Kérelmezett által a kamerarendszer 
útján végzett adatkezelés szükséges-e az általa megjelölt személy- és vagyonvédelmi, továbbá 
bűncselekmény  megelőzési  és  felderítési  célokból,  illetve  az  adatkezeléssel  együtt  járó 
jogkorlátozás  –  a  személyes  adatok  védelméhez  való  jog  korlátozása  –  arányos-e  az  elérni 
kívánt céllal. 

A  Hatóság elsődlegesen  azt  tartja  szükségesnek  rögzíteni,  hogy  az  Európai  Unió  Bírósága  (a 
továbbiakban: EUB) a C-212/13. sz., František Ryneš kontra Úřad pro ochranu osobních údajů 
ügyben  azt  mondta  ki,  hogy  ha  a  videokamerás  megfigyelőrendszer  személyes  adatok 
folyamatos rögzítését és tárolását végzi, és az akár csak részben is, de közterületre is kiterjed, 
azaz  az  adatkezelés  az  adatkezelő  magánszféráján  kívülre  irányul,  úgy  az  nem  tekinthető 
háztartási célú adatkezelésnek. Ez azonban nem jelenti azt, hogy indokolt esetekben, a GDPR 
6.  cikk  (1)  bekezdés  f)  pontjában  foglalt  feltételek  fennállása  esetén,  megfelelő  garanciák 
biztosítása  mellet,  az  elérni  kívánt  céllal  arányosan  ne  kerülhetne  sor  közterült  részbeni 
kamerás megfigyelésére. 

A GDPR 6. cikk (1) bekezdés f) pontja szerint a személyes adatok kezelése akkor, és annyiban 
jogszerű,  amennyiben  az  adatkezelés  az  adatkezelő  vagy  egy  harmadik  fél  jogos  érdekeinek 
érvényesítéséhez  szükséges,  kivéve,  ha  ezen  érdekekkel  szemben  elsőbbséget  élveznek  az 
érintett olyan érdekei vagy alapvető jogai és szabadságai, amelyek személyes adatok védelmét 
teszik szükségessé, különösen, ha az érintett gyermek. 

A  Kérelmezett  jogos  érdeke,  és  egyben  az  adatkezelés  célja  is,  hogy  megóvja  a  boltját  a 
rongálástól,  megelőzze  ott  a  lopásokat,  biztosítsa  a  munkavállalói  biztonságát,  illetve 
bűncselekmény  vagy  szabálysértés  megtörténte  esetén  elősegítse  azok  felderítését,  és  az 
eljárások során bizonyítékot szolgáltasson.  

Az  adatkezelés  jogszerűségéhez  azonban  nem  elegendő,  hogy  az  adatkezelő  oldalán 
azonosítható  egy,  az  adatkezeléshez  fűződő,  jogszerű  jogos  érdek,  hanem  annak  az  EUB  C-
708/18.  számú  ítéletének  44.  pontja  szerint  az  adatkezelés  időpontjában  létezőnek  és 
ténylegesnek kell lennie, és az nem lehet ebben az időpontban elméleti vagy hipotetikus. 

A  Hatóság  álláspontja  szerint  a  Kérelmezett  adatkezeléshez  fűződő  jogos  érdeke  fennállónak 
és ténylegesnek tekinthető, mivel a  […] Rendőrkapitányság által is megerősítetten is történtek 
már  kisebb  vagyon  elleni  bűncselekmények  a  Kérelmezett  boltjában,  amelyek  miatt 
szabálysértési vagy büntetőeljárás indult. 

A  Kérelmezett  a  csatolt  érdekmérlegelési  tesztben  megvizsgálta  az  utcafronton  elhelyezett 
kamerák  útján  megvalósuló  adatkezelés  alternatíváit,  azaz  azt,  hogy  van-e  olyan  módszer, 
amely  ugyanúgy  alkalmas  az  adatkezelési  cél  elérésére,  de  kisebb  jogkorlátozással  jár,  vagy 
nem  jár  jogkorlátozással,  azaz  személyes  adatok  kezelésével.  A  Hatóság  elfogadja  a 
Kérelmezett azon érvelését, hogy önmagában a riasztórendszer üzemeltetése – amellyel a bolt 
egyébként  rendelkezik  –  a  konkrét  esetben  nem  jelent  valós  alternatívát,  mivel  az  csak 
nyitvatartási időn kívül üzemel, de a nyitvatartási időben elkövetett kisebb lopásokkal szemben 
nem nyújt védelmet, azok vonatkozásában elrettentő erővel nem bír. 

8 

(40) 

 
(41) 

(42) 

(43) 

(44) 

(45) 

(46) 

 

 

 

 

 

 

 

(47) 

(48) 

(49) 

(50) 

(51) 

Az Európai Adatvédelmi Testület 3/2019. számú, a személyes adatok videoeszközökkel történő 
kezeléséről szóló iránymutatása (a továbbiakban: Iránymutatás) 27. pontjában2 kifejtette, hogy 
„általában legfeljebb az ingatlan határáig szükséges videokamerás megfigyelést alkalmazni az 
adatkezelők  területének  és  helyiségeinek  védelmére.  Azonban  előfordul,  hogy  az  ingatlan 
megfigyelése  nem  elegendő  a  hatékony  védelemhez.  Bizonyos  egyedi  esetekben  a  környező 
területekre  is  szükség  lehet  kiterjeszteni  a  videokamerás  megfigyelést.  Ezzel  összefüggésben 
az  adatkezelőnek  érdemes  fizikai  és  technikai  megoldásokhoz,  például  a  nem  releváns 
területek kitakarásához vagy kikockázásához folyamodnia.” 

A  Hatóság  álláspontja  szerint  a  közterületre  irányuló  kamerás  adatkezelés  jogszerűségének 
megítélése során figyelembe veendő, hogy a boltnak helyet adó épület és a járda között nincs 
előkert,  a  bolt  bejárata  közvetlenül  az  utcára  nyílik,  így  a  bolt  bejáratának  kamerás 
megfigyelése  csak  olyan  módon  valósítható  meg,  hogy  abba  a  közterület  egy  kis  része  is 
beleesik  azzal,  hogy  a  megfigyelt  terület  csökkenthető  a  kamerák  maszkolásával.  2023. 
március  7-ig  a  Kérelmezett  nem  alkalmazott  maszkolást  a  kamerákon,  2023.  március  8-tól 
azonban  alkalmaz  maszkolást,  azaz  kitakarásra  kerültek  a  szomszédos  ingatlanok  előtti 
járdaszakaszok,  a  szemközti  kitaposott  ösvény  és  a  közút  egy  része.  A  kamerák  a  bolt  előtti 
járdát,  a  bolt  előtti,  a  közút  és  a  járda  közti  parkolásra  alkalmas  területet  és  a  közutat  a 
korábbihoz képest kisebb mértékben figyelik meg. 

A  Hatóság  álláspontja  szerint  a  közterület  megfigyeléséhez  fűződő  jogos  érdek  fennállásának 
kapcsán figyelembe veendő továbbá az is, hogy a bolt minden nap este 22:00 óráig tart nyitva, 
egy  napközben  változó,  de  esténként  csekély  forgalmú  utcában,  illetve  a  boltban  általában 
egyszerre  egy  munkatárs  tartózkodik.  A  Hatóság  álláspontja,  hogy  az  utcafronton  elhelyezett 
kamerák  már  önmagukban  visszatartó  erővel  bírnak  a  bűncselekmények  elkövetése  kapcsán, 
ha  pedig  valaki  ennek  ellenére  bűncselekményt  követ  el  a  Kérelmezett  sérelmére,  úgy  az 
utcafronton  elhelyezett  kamerák  által  rögzített  képfelvételek  hozzájárulhatnak  ahhoz,  hogy  az 
elkövető  azonosításra  kerüljön,  ha  például  a  kapucnit,  sapkát az  elkövető  a bolt  bejárata  előtt 
veszi  fel,  de  a  bűncselekmény  felderítése  kapcsán  is  jelentőséggel  bírhat  például  abban  a 
tekintetben,  hogy  az  elkövető  melyik  irányba  távozik  a  boltból  kilépve,  ezzel  megkönnyítve  a 
nyomozóhatóság munkáját,  hogy milyen  területen lehet  érdemes  áttekinteni  a  rendőrség  vagy 
az önkormányzat által üzemeltetett térfigyelő kamerák képeit.  

A  Hatóság  itt  tartja  szükségesnek  megjegyezni,  hogy  a  Kérelmezett  a  Hatósághoz  intézett 
nyilatkozatában hivatkozott arra, hogy vannak esetek, amikor az elkövetők az utcán, a bolt előtt 
takarják el az arcukat, azonban ezt a szempontot a Kérelmezett az érdekmérlegelési tesztben 
nem  jelenítette  meg,  viszont,  mivel  az  adatkezeléshez  fűződő  jogos  érdek  szempontjából 
releváns, ezért a Hatóság azt így is figyelembe veszi. 

A Kérelmezett az érdekmérlegelési tesztben, valamint az adatkezeléshez fűződő jogos érdeke 
azonosítása  során  nem  különítette  el  a  közterület  egyes  részeit,  azaz  a  jogos  érdekét 
egységesen  fennállónak  tekintette  a  járda,  a  közút,  valamint  ezek  közötti  parkolásra  alkalmas 
terület megfigyelésére. A Hatóság  álláspontja  szerint  azonban az  adatkezelés  szükségessége 
és  arányossága  körében  vizsgálandó,  hogy  a  Kérelmezett  jogos  érdekének  érvényesítéséhez 
mennyiben van szükség a közterület egyes részeinek a megfigyelésére.  

(52) 

Ahogyan  arra  a  Hatóság  a  fentiekben  már  hivatkozott,  az  Iránymutatás  27.  pontja  szerint  a 
kamerás  megfigyelés  bizonyos,  indokolt  esetekben  az  ingatlan  határán  túlnyúló  sávra  –  így 
közterületre – is kiterjeszthető azzal, hogy ez csak a legszükségesebb területre korlátozódjon. 

2 https://edpb.europa.eu/sites/default/files/files/file1/edpb_guidelines_201903_video_devices_hu.pdf 

 

9 

 

 

 

 

 

 

 

(53) 

Az  eljárás  során  a  Kérelmezett  nem  adott  elő  olyan  körülményt,  amely  alátámasztotta  volna, 
hogy a közterület ilyen széles mértékben való megfigyelése szükséges lenne, illetve erre utaló 
körülmény a Rendőrkapitányságtól beszerzett iratokban sem merült fel.  

(54)  Mindazonáltal az ingatlan határán túli keskeny sávra, jelen esetben a járdára irányuló kamerás 
megfigyelés a konkrét esetben a Hatóság álláspontja szerint csak kis mértékben korlátozza az 
érintettek jogait és szabadságait, mivel a kamerák bár rögzítik a képmásukat és a mozgásukat, 
a megfigyelés csak egy keskeny járdaszakaszra korlátozódik.  

 
(55) 

(56) 

A  fentiekre  tekintettel  a  Hatóság  álláspontja  az,  hogy  a  Kérelmezett  által  a  bolt  utcafrontján 
üzemeltetett  kamerák  útján,  a  kérelem  beérkezésekor  és  azóta  is  folyamatosan  végzett, 
közvetlenül  a  bolt  előtti  keskeny  terület  megfigyelésére  irányuló  adatkezeléshez  a  fentiek 
szerint  a  Kérelmezett  rendelkezik  jogos  érdekkel,  az  tényleges  és  fennálló,  az  adatkezelés 
pedig  ezen  érdek,  és  az  ebből  fakadó  adatkezelési  cél  eléréséhez,  azaz  a  vagyonvédelem 
megfelelő biztosításához szükséges, a jogkorlátozás pedig az elérni kívánt céllal arányos, azaz 
ebben a vonatkozásban az adatkezelése jogszerűnek tekinthető.  

A Hatóság a Kérelmező kérelme alapján megvizsgálta, hogy 2023. március 8-ig – tehát mielőtt 
a Kérelmezett elvégezte a maszkolást –, valamint ezt követően jogszerű volt-e a kamerák útján 
megvalósuló  adatkezelés  terjedelme.  A  Hatóság  álláspontja  szerint  az  adatkezeléshez  fűződő 
jogos érdek az (50) pont alapján már 2023. március 8-a előtt is fennállt, azonban a megfigyelés 
terjedelme –  szomszédos  ingatlanok  előtti  járdaszakasz,  a  közút  és  a  járda közötti  parkolásra 
alkalmas terület, a közút, és az út túloldalán lévő kitaposott, járda nélküli ösvény egy részének 
megfigyelése  –  meghaladta  az  adatkezelési  cél  eléréséhez,  a  jogos  érdek  érvényesítéséhez 
szükséges  mértéket.  Ebből  kifolyólag  mind  a  maszkolás  elvégzéséig,  mind  azt  követően  a 
Kérelmezett  aránytalan  mértékben  figyelte  meg  a  közterületet,  mivel  az  adatkezelési  cél 
eléréséhez  a  (47)-(50)  pontokban  megállapított  mértékű  megfigyelés  és  adatkezelés  is 
elegendő.  Mindezek  alapján  a  Hatóság  megállapítja,  hogy  2023.  március  8-ig  a  Kérelmezett 
jogellenesen, a GDPR 6. cikk (1) bekezdés f) pontját megsértve üzemeltette olyan módon 
a […] szám alatti épület utcafrontján elhelyezett kamerákat, hogy azok alkalmasak voltak 
szomszédos  ingatlanok  előtti  járdaszakasz,  a  szomszédos  ingatlanok  és  a  bolt  előtti,  a 
közút  és  a  járda  közötti  parkolásra  alkalmas  területek,  a  közút,  és  az  út  túloldalán  lévő 
kitaposott,  járda  nélküli  ösvény  egy  részének  megfigyelésére  is,  valamint  azt,  hogy  a 
kamerák  jelenlegi,  2023.  március  8.  óta  használt  beállításával  a  Kérelmezett  megsértette  a 
GDPR  6.  cikk  (1)  bekezdés  f)  pontját,  amikor  a  fentiekben  kifejtett  jogos  érdekére 
hivatkozással  a  […]  szám alatti  épületre  felszerelt  kamerák  útján  való  megfigyelés  során  nem 
gondoskodott  arról,  hogy  az  adatkezelés  arányos  legyen,  és  ezáltal  megfigyelte  nem  csak  a 
bolt  előtti  járdaszakaszt,  hanem  a  közutat,  valamint  a  bolt  előtti,  a  közút  és  a  járda  közötti, 
parkolásra alkalmas területet is.  
 
 

IV.2. Döntés a Kérelmező kérelmeiről 
 
(57) 

A  Kérelmező  kérte,  hogy  a  Hatóság  kötelezze  a  Kérelmezettet  a  jogsértő  magatartás 
megszüntetésére, és a lehető legszigorúbb módon szankcionálja a Kérelmezettet. 

A Hatóság az utóbbi kérelmet adatvédelmi bírság kiszabására irányuló kérelemként értelmezte 
annak megfogalmazása alapján. 

A Hatóság elutasítja a Kérelmező adatvédelmi bírság kiszabására vonatkozó kérelmét, mivel e 
jogkövetkezmény  alkalmazása  a  Kérelmező  jogát  vagy  jogos  érdekét  közvetlenül  nem  érinti, 
számára a Hatóság ilyen döntése jogot vagy kötelezettséget nem keletkeztet,  ebből kifolyólag 
ezen, a közérdek érvényesítésének körébe eső jogkövetkezmény alkalmazása tekintetében – a 

10 

(58) 

(59) 

 

 

 

 

bírságkiszabás  vonatkozásában  –  a  Kérelmező  nem  minősül  ügyfélnek  az  Ákr.  10.§  (1) 
bekezdése alapján, így e vonatkozásban kérelem benyújtásának nincs helye, a beadvány ezen 
része kérelemként nem értelmezhető. 

 
IV.3. Jogkövetkezmények 
 
(60) 

A  Hatóság  megállapítja,  hogy  a  Kérelmezett  megsértette  a  GDPR  6.  cikk  (1)  bekezdés  f) 
pontját. 

 
(61) 

(62) 

A  Hatóság  a  Kérelmező  kérelmének  helyt  ad,  és  a  GDPR  58.  cikk  (2)  bekezdés  d)  pontja 
alapján  utasítja  a  Kérelmezettet,  hogy  adatkezelését  hozza  összhangban  a  GDPR-ral,  azaz 
szüntesse meg a közterület – ide nem értve a bolt előtti járdaszakaszt –, azaz a közút, valamint 
a bolt előtti, a közút és a járda közti parkolásra alkalmas terület megfigyelését, akár a kamerák 
át vagy leszerelésével, akár maszkolás útján. 

Az  Infotv.  75/A.  §  alapján  a  Hatóság  az  általános  adatvédelmi  rendelet  83.  cikk  (2)-(6) 
bekezdésében  foglalt  hatásköreit  az  arányosság  elvének  figyelembevételével  gyakorolja, 
különösen  azzal,  hogy  a  személyes  adatok  kezelésére  vonatkozó  –  jogszabályban  vagy  az 
Európai  Unió  kötelező  jogi  aktusában  meghatározott  –  előírások  első  alkalommal  történő 
megsértése esetén a jogsértés orvoslása iránt – az általános adatvédelmi rendelet 58. cikkével 
összhangban – elsősorban az adatkezelő vagy adatfeldolgozó figyelmeztetésével intézkedik.  

(63) 

A  Hatóság  a  Kérelmezett  vonatkozásában  nem  tartja  szükségesnek  adatvédelmi  bírság 
kiszabását,  tekintettel  arra,  hogy  a  Kérelmezett  első  alkalommal  sértette  meg  a  GDPR 
rendelkezéseit, továbbá az eljárás során intézkedett az adatkezelés terjedelmének jogszerűvé 
tételéről.  

(64)  Mindezek alapján a Hatóság álláspontja az, hogy a megállapított jogsértés nem tekinthető olyan 
súlyúnak,  amely  adatvédelmi  bírság  alkalmazását  indokolttá  tenné,  így  a  figyelmeztetést 
elegendő  szankciónak  tekinti,  figyelemmel  a  GDPR  (148)  preambulumbekezdésére  is,  amely 
szerint a GDPR kisebb megsértése esetén bírság helyett megrovás is alkalmazható. 

(65)  Mindezek alapján a Hatóság a rendelkező részben foglaltak szerint döntött. 
 
V. Egyéb kérdések 

A  Hatóság  hatáskörét  az  Infotv.  38.  §  (2) és  (2a)  bekezdése  határozza meg,  illetékessége  az 
ország egész területére kiterjed. 

A határozat az Ákr. 80.-81. §-án és az Infotv. 61. § (1) bekezdésén alapul. A határozat az Ákr. 
82. § (1) bekezdése alapján a közlésével véglegessé válik.  

Az Ákr. 112. §-a, és 116. § (1) bekezdése, illetve a 114. § (1) bekezdése alapján a határozattal 
és a megszüntető végzéssel szemben közigazgatási per útján van helye jogorvoslatnak. 

A  közigazgatási  per  szabályait  a  közigazgatási  perrendtartásról  szóló  2017.  évi  I.  törvény  (a 
továbbiakban:  Kp.)  határozza  meg.  A  Kp.  12.  §  (1)  bekezdése  alapján  a  Hatóság  döntésével 
szembeni közigazgatási per törvényszéki hatáskörbe tartozik, a perre a Kp. 13. § (3) bekezdés 
a)  pont  aa)  alpontja  alapján  a  Fővárosi  Törvényszék  kizárólagosan  illetékes.    A  Kp.  27.  §  (1) 
bekezdés  b)  pontja  alapján  a  törvényszék  hatáskörébe  tartozó  perben  a  jogi  képviselet 
kötelező.  A  Kp.  39.  §  (6)  bekezdése  szerint  a  keresetlevél  benyújtásának  a  közigazgatási 
cselekmény hatályosulására halasztó hatálya nincs. 

11 

(66) 

 
(67) 

(68) 

(69) 

 

 

 

 

 

 

 

 

 

 

(70) 

(71) 

A Kp. 29. § (1) bekezdése és erre tekintettel a Pp. 604. § szerint alkalmazandó, az elektronikus 
ügyintézés és a bizalmi szolgáltatások általános szabályairól szóló 2015. évi CCXXII. törvény (a 
továbbiakban:  E-ügyintézési  tv.)  9.  §  (1)  bekezdés  b)  pontja  szerint  az  ügyfél  jogi  képviselője 
elektronikus kapcsolattartásra kötelezett.  

A  keresetlevél  benyújtásának  idejét  és  helyét  a  Kp.  39.  §  (1)  bekezdése  határozza  meg.  A 
tárgyalás tartása iránti kérelem lehetőségéről szóló tájékoztatás a Kp. 77. § (1)-(2) bekezdésén 
alapul.  A  közigazgatási  per  illetékének  mértékét  az  illetékekről  szóló  1990.  évi  XCIII.  törvény 
(továbbiakban: Itv.) 45/A. § (1) bekezdése határozza meg. Az illeték előzetes megfizetése alól 
az Itv. 59. § (1) bekezdése és 62. § (1) bekezdés h) pontja mentesíti az eljárást kezdeményező 
felet.  

(72)  Ha  az  előírt  kötelezettségük  teljesítését  a  Kérelmezettek  megfelelő  módon  nem  igazolják,  a 
Hatóság  úgy  tekinti,  hogy  a  kötelezettséget  határidőben  nem  teljesítették.  Az  Ákr.  132.  §-a 
szerint, ha a kötelezett a hatóság végleges döntésében foglalt kötelezésnek nem tett eleget, az 
végrehajtható.  A  Hatóság  határozata  az  Ákr.  82.  §  (1)  bekezdése  szerint  a  közléssel 
véglegessé  válik.  Az  Ákr.  133.  §-a  értelmében  a  végrehajtást  -  ha 
törvény  vagy 
kormányrendelet másként nem rendelkezik - a döntést hozó hatóság rendeli el. Az Ákr. 134. §-a 
értelmében a végrehajtást - ha törvény, kormányrendelet vagy önkormányzati hatósági ügyben 
helyi  önkormányzat  rendelete  másként  nem  rendelkezik  -  az  állami  adóhatóság  foganatosítja. 
Az  Infotv.  60.  §  (7)  bekezdése  alapján  a  Hatóság  határozatában  foglalt,  meghatározott 
cselekmény  elvégzésére,  meghatározott  magatartásra,  tűrésre  vagy  abbahagyásra  irányuló 
kötelezés vonatkozásában a határozat végrehajtását a Hatóság foganatosítja. 

 
Budapest, 2023. november 30.     

Dr. habil. Péterfalvi Attila 

elnök 

c. egyetemi tanár 

 

12 

