 

(NAIH-5879/2022.) 

Ügyszám:  NAIH-1141-11/2023. 
 
 
 
 

Tárgy: kérelmet elutasító határozat 

H A T Á R O Z A T  

 
 
A Nemzeti Adatvédelmi és Információszabadság Hatóság (a továbbiakban: Hatóság) […] (a 
továbbiakban:  Kérelmező)  (képviseletében  eljár:  […]  egyéni  ügyvéd;  székhely:  […];  a 
továbbiakban:  jogi  képviselő)  a  kérelmére  az  […]  szám  alatti  társasház  (a  továbbiakban: 
Társasház) homlokzatára felszerelt kamerarendszerrel végzett adatkezelés tárgyában a […] 
(a továbbiakban: Kérelmezett) szemben indult adatvédelmi hatósági eljárásban – melyben a 
Hatóság  a  Társasház  számára  is  ügyféli  jogállást  biztosított  –  a  Kérelmező  kérelmét 
elutasítja. 
 
Jelen határozattal szemben közigazgatási úton jogorvoslatnak nincs helye, de az a közléstől 
számított  30  napon  belül  a  Fővárosi  Törvényszékhez  címzett  keresetlevéllel  közigazgatási 
perben megtámadható. A keresetlevelet a Hatósághoz kell benyújtani, elektronikusan1, amely 
azt  az  ügy  irataival  együtt  továbbítja  a  bíróságnak.  A  tárgyalás  tartása  iránti  kérelmet  a 
keresetlevélben jelezni kell. A teljes személyes illetékmentességben nem részesülők számára 
a közigazgatási per illetéke 30.000 Ft, a per tárgyi illetékfeljegyzési jog alá esik. A Fővárosi 
Törvényszék előtti eljárásban a jogi képviselet kötelező. 
 
 

I N D O K O L Á S  

 
 
I .   A z   e l j á r á s   m e n e t e  
 

(1)  A  jogi  képviselővel  eljáró  Kérelmező  2022.  június  16.  napján  iktatott,  NAIH-5879-1/2022. 
ügyiratszámú levelében adatvédelmi hatósági eljárás iránti kérelmet nyújtott be a Hatósághoz. 
 

(2)  A  kérelem  áttekintése  után  a  Hatóság  megállapította,  hogy  a  kérelem  nem  tartalmazta  a 
kötelező tartalmi elemeket, ezért a Hatóság a 2022. augusztus 15. napján kelt, NAIH-5879-
2/2022. ügyiratszámú végzésében hiánypótlásra hívta fel a Kérelmezőt. 
 

(3)  A  Kérelmező  a  2022.  augusztus  31.  napján  iktatott,  NAIH-5879-3/2022.  ügyiratszámú 

levelében pótolta a kérelem hiányosságait. 
 

(4)  A Hatóság a 2022. szeptember 14. napján kelt, NAIH-5879-4/2022. ügyiratszámú végzésében 
értesítette  a  Kérelmezettet  az  adatvédelmi  hatósági  eljárás  megindításáról  és  a  tényállás 
tisztázása érdekében nyilatkozattételre hívta fel. A Hatóság végzésére a Kérelmezett a 2022. 
október 3. napján iktatott, NAIH-5879-5/2022. ügyiratszámú levelében a Hatóság végzésében 
a válaszadásra megállapított határidő meghosszabbítását kérelmezte. 
 

(5)  A Hatóság a 2022. október 25. napján kelt, NAIH-5879-6/2022. ügyiratszámú végzésében a 
Kérelmezett kérelmének megfelelően meghosszabbította a válaszadásra biztosított határidőt. 

 

1 A közigazgatási per kezdeményezésére a NAIH_K01 elnevezésű űrlap szolgál: NAIH_K01 űrlap (2019.09.16.) 
Az űrlap az általános nyomtatványkitöltő program (ÁNYK program) alkalmazásával tölthető ki. 
Az űrlap az alábbi linkről érhető el: https://naih.hu/kozig-hatarozat-birosagi-felulvizsgalata  

 ........................................................................................................................................................................................................................................................................  

1055 Budapest 
Falk Miksa utca 9-11. 

Tel.: +36 1 391-1400 
Fax: +36 1 391-1410 

ugyfelszolgalat@naih.hu 
www.naih.hu 

 

2 

A  Kérelmezett  ezt  követően,  a  2022.  november  3.  napján  iktatott,  NAIH-5879-7/2022. 
ügyiratszámú levelében válaszolt a Hatóság kérdéseire. 
 

(6)  A Hatóság a 2022. november 22. napján kelt, NAIH-5879-8/2022. ügyiratszámú végzésében 
megkereste […] (a továbbiakban:  Hivatal)  Jegyzőjét  (továbbiakban:  Jegyző),  hogy  hatósági 
ellenőrzés  keretében,  előzetes  értesítés  nélküli,  annak  sikertelensége  esetén  előzetes 
értesítés  melletti  helyszíni  szemle  keretében  ellenőrizze  a  Társasház  által  folytatott 
adatkezelés körülményeit, és adjon tájékoztatást a Hatóság által feltett kérdésekről. 
 

(7)  A  Jegyző  a  2022.  december  9.  napján  iktatott,  NAIH-5879-9/2022.  ügyiratszámú  levelében 
arról  tájékoztatta  a  Hatóságot,  hogy  a  2022.  december  1.  napján,  előzetes  értesítés  nélkül 
tartott  helyszíni  szemlén  a  Hivatal  munkatársai  nem  tudták  felvenni  a  kapcsolatot  a 
Kérelmezettel, a Társasházba nem jutottak be. A szemléről készült jegyzőkönyv másolatát a 
Jegyző megküldte a Hatóságnak. 
 

(8)  A  Jegyző  ezt  követően  2023.  január  12.  napján,  előzetes  értesítés  mellett  tartott  helyszíni 
szemlét.  A  szemléről  jegyzőkönyv  készült,  melynek  másolatát  a  Jegyző  megküldte  a 
Hatóságnak, mely 2023. január 16. napján, NAIH-1141-1/2023. ügyiratszámon került iktatásra. 
 

(9)  A Jegyző a 2023. január 19. napján iktatott, NAIH-1141-2/2023. ügyiratszámú levelében arról 
tájékoztatta  a  Hatóságot,  hogy  a  2023.  január  12.  napján,  előzetes  értesítés  mellett  tartott 
helyszíni  szemlén  a  Kérelmezett  nyilatkozatot  tett,  illetőleg  iratokat  bocsátott  a  Hivatal 
munkatársai  számára.  A  Jegyző  megküldte  ezen  levele  mellékleteként  a  Hatóságnak  a 
Kérelmezett által átadott iratok másolatát, továbbá ismételten a Hivatal munkatársai által, a 
helyszíni  szemléről  készített 
jegyzőkönyvet,  valamint  a  kamerarendszerről  készített 
fényképeket. 
 

(10)  Tekintettel arra, hogy a döntéshozatalhoz nem voltak elegendőek a Hatóság rendelkezésére 
álló adatok, a tényállás megállapítása érdekében a Hatóság a 2023. február 2. napján kelt, 
NAIH-1141-3/2023. ügyiratszámú végzésben újra nyilatkozattételre hívta fel a Kérelmezettet. 
 

(11)  A Kérelmezett a 2023. február 20. napján iktatott, NAIH-1141-4/2023. ügyiratszámú levelében 

válaszolt a Hatóságnak. 
 

(12)  A  Hatóság  a  2023.  február  24.  napján  kelt,  NAIH-1141-5/2023.  ügyiratszámú  végzésében 
értesítette  a  Társasházat  arról,  hogy  az  adatvédelmi  hatósági  eljárásban  ügyféli  jogállást 
biztosított  számára,  továbbá,  hogy  a  bizonyítási  eljárás  befejeződött  és  felhívta  a  figyelmét 
arra,  hogy  a  tényállás  tisztázása  során  feltárt  bizonyítékokat  az  iratbetekintés  szabályainak 
figyelembevételével megismerheti és további bizonyítási indítványokat tehet. 
 

(13)  A  Hatóság  a  2023.  február  24.  napján  kelt,  NAIH-1141-6/2023.  ügyiratszámú  végzésében 
tájékoztatta a Kérelmezettet arról, hogy az adatvédelmi hatósági eljárásban ügyféli jogállást 
biztosított a Társasház számára, továbbá arról is, hogy a bizonyítási eljárás befejeződött és 
felhívta  a  figyelmét  arra,  hogy  a  tényállás  tisztázása  során  feltárt  bizonyítékokat  az 
iratbetekintés  szabályainak 
további  bizonyítási 
indítványokat  tehet.  A  Hatóság  ugyanerről  tájékoztatta  a  Kérelmezőt  is  a  2023.  február  24. 
napján kelt, NAIH-6072-7/2022. ügyiratszámú végzésében. 
 

figyelembevételével  megismerheti  és 

(14)  A  Kérelmezett  a  2023.  március  16.  napján  iktatott,  NAIH-1141-8/2023.  ügyiratszámú  és  a 
2023.  március  17.  napján  iktatott,  NAIH-1141-9/2023.  ügyiratszámú  levelében  az  iratok 
elektronikus másolatok megküldése útján kívánt élni iratbetekintési jogával. 
 

(15)  A Hatóság a 2023. március 21. napján kelt, NAIH-1141-10/2023. ügyiratszámú végzésében 
helyt adott a Kérelmezett iratbetekintés iránti kérelmének és a rendelkezésére bocsátotta az 
általa meg nem ismerhető személyes adatok megismerhetetlenné tételét követően az eljárás 

 

 

 

3 

során keletkezett, nem a Kérelmezettől származó és nem a Kérelmezett részére megküldött 
valamennyi irat egyszerű másolatát. 
 

(16)  A Kérelmezett az iratok megismerését  követően további nyilatkozatot, bizonyítási indítványt 

nem terjesztett elő. 
 

(17)  A  Kérelmező  és  a  Társasház  szintén  nem  terjesztett  elő  további  nyilatkozatot,  bizonyítási 

indítványt és iratbetekintési jogával sem élt. 

 
 

I I .   A   t é n y á l l á s   t i s z t á z á s a  

 
(18)  A  jogi  képviselővel  eljáró  Kérelmező  az  adatvédelmi  hatósági  eljárás  iránti  kérelmében 
előadta,  hogy  tulajdonosa  a  Társasházban  található,  […]  szám  alatti,  valamint  a  […]  szám 
alatti ingatlanoknak.  
 

(19)  A  Kérelmező  előadta  továbbá,  hogy  a  Társasházat  alkotó  három  épület  […]([…]  szám) 
évtizedek  óta  egymástól  elkülönülve  gazdálkodik,  és az  egyes  épületek  tulajdonközösségei 
idővel saját közös képviselőket választottak meg, „akik sok esetben figyelmen kívül hagyták 
az alapító okiratban foglaltakat, és kvázi önálló társasházakként kezelték az egyes épületeket, 
mely egy olyan bizonytalan helyzethez vezetett, amelyben nem volt tisztázott például az sem, 
hogy a társasháznak ki a közös képviselője, illetve, hogy az egyes épületek által megválasztott 
közös képviselők milyen terjedelemben képviselhetik a társasházat.”  
 

(20)  A  Kérelmező  állítása  szerint  az  […]  szám  alatti  épület  jogalap  nélkül  megválasztott  közös 
képviselője, […] négy kamerából álló kamerarendszert telepíttetett az épületre, amely azóta is 
folyamatosan működik, és képet rögzít a bejárati ajtóról, a kerti kapuról, a gépjármű parkolóról 
és a kertről.  
 

(21)  A  Kérelmező  előadta,  hogy  a  kamerarendszer  telepítéséről  a  Társasház  soha  nem  hozott 
határozatot,  de  ilyen  rendelkezésről  az  […]  szám  alatti  épület  részközgyűlése  tekintetében 
sincs  tudomása,  ugyanakkor  álláspontja  szerint,  ha  lenne  is  ilyen  döntés,  a  jogszerűtlen 
működéséből adódóan akkor sem felelne meg a jogszabályi feltételeknek.  
 

(22)  A  Kérelmező  kifejtette,  hogy  a  Társasház  jogszerű  működése  ezt  követően  helyreállt,  és  a 
közgyűlés 2021. december 16-án közös képviselőnek választotta meg a Kérelmezettet, aki a 
Kérelmező  álláspontja  szerint  a  kamerarendszer  által  végzett  adatkezelés  tekintetében 
adatkezelőnek, adatfeldolgozónak minősül. 
 

(23)  A Kérelmező kifogásolta, hogy a kamerarendszer működésével kapcsolatos tájékoztatótábla, 
matrica vagy egyéb felirat nincs elhelyezve, a lakóknak pedig nincs tudomásuk arról, hogy a 
rögzített  felvételeket  milyen  módon,  meddig  tárolják,  és  milyen  célra  használják  fel,  ebből 
kifolyólag az adatkezelőnek lehetősége van visszaélni a személyes adatokkal. 
 

(24)  A Kérelmező szerint a Kérelmezett az épületre felszerelt kamerarendszer által jogellenesen 
rögzít,  kezel  és  tárol  személyes  adatokat,  és  mellőzi  az  ennek  vonatkozásában  szükséges 
felhívások és tájékoztatások közlését. A Kérelmező szerint így a Kérelmezett nem tett eleget 
a természetes személyeknek a személyes adatok kezelése tekintetében történő védelméről 
és  az  ilyen  adatok  szabad  áramlásáról,  valamint  a  95/46/EK  irányelv  hatályon  kívül 
helyezéséről szóló (EU) 2016/679 rendelet (a továbbiakban: általános adatvédelmi rendelet) 
13.  cikk (1)-(2)  bekezdéseiben  foglalt tájékoztatási  kötelezettségének, továbbá  az  általános 
adatvédelmi rendelet 12. cikk (1) bekezdés szerinti azon követelménynek, hogy a tájékoztatás 
tömör,  átlátható,  érthető  és  könnyen  hozzáférhető  legyen,  írásban  rögzített,  világos  és 
közérthető megfogalmazással. 
 

 

 

 

4 

(25)  A Kérelmező kérte a Hatóságot, hogy állapítsa meg a jogsértés tényét, erről tájékoztassa, és 
ezért marasztalja el az adatkezelőt és adatfeldolgozót, valamint rendelje el a kamerarendszer 
eltávolítását, és tiltsa el az adatkezelőt a további jogsértéstől. 
 

(26)  A  kérelemhez  csatolásra  kerültek  –  a  kamerák  helyének  és  a  tájékoztatás  hiányának 
ábrázolását  célzó  –  képfelvételek,  valamint  a  Kérelmező  születési  anyakönyvi  kivonata,  a 
Képviselő meghatalmazása, és a Kérelmező tulajdonában álló ingatlanok tulajdoni lapjai. 
 

(27)  A  Kérelmezett  2022.  november  3.  napján  iktatott,  NAIH-5879-7/2022.  ügyiratszámú 
nyilatkozata  szerint  a  kamerarendszer  nem  üzemel,  és  válaszleveléhez  mellékelt  egy 
biztonságtechnikai  mérnök  által  kiadott  jegyzőkönyvet,  amely  szerint  a  Társasháznak  négy 
kamerából  áll  a  kamerarendszere,  mely  Eurovideo  típusú  rögzítőegységgel  rendelkezik, 
azonban a kamerák állapotukból adódóan hosszú idő óta nem üzemelnek, a felvevőegységbe 
épített merevlemez szintén hibás, ezért azon rögzített felvétel nem is található.  
 

(28)  Mindezen, jegyzőkönyvbe foglalt állítás azonban semmivel nem lett alátámasztva. A tényállás 
pontos felderítéséhez ezért szükséges volt az eljárás során közöltek valódiságának vizsgálata, 
ezért  a  Hatóság  megkereste  a  Jegyzőt,  hogy  helyszíni  szemle  keretében  ellenőrizze  a 
Társasház  által  folytatott  adatkezelés  körülményeit,  és  adjon  tájékoztatást  a  Hatóság  által 
feltett kérdésekről. 
 

(29)  A Jegyző a 2022. december 1. napján, előzetes értesítés nélkül tartott eredménytelen helyszíni 
szemlét követően 2023. január 12. napján, előzetes értesítés mellett tartott helyszíni szemlét. 
A  szemlék  során  beszerzett  információk  alapján  a  Kérelmezett  megválasztása  előtt  négy 
darab  Eurovideo  típusú  kamerát  szereltek  fel  a  Társasházban,  de  azok  nem  üzemelnek.  A 
kamerák  üzemképtelenségét  megerősítette  a  jegyzőkönyv  szerint  a  szemlén  jelen  lévő 
szakértő  is,  akinek  nyilatkozata  szerint  az  „egyébként  is  üzemképtelen  rögzítőegységet  a 
közös képviselő kikapcsolta / áramtalanította”. Ezen kívül a jegyzőkönyvben rögzítésre került, 
hogy  az  adatkezelésről  való  figyelemfelhívó  jelzés,  továbbá  adatvédelmi  tájékoztató  nincs 
kihelyezve a helyszínen. 
 

(30)  A Jegyző megküldte továbbá a Hatóságnak a Hivatal munkatársai által, a helyszíni szemlékről 
készített jegyzőkönyveket, továbbá a kamerarendszerről készített fényképeket. Mindezen, a 
szemlékről  beszerzett  információk  alapján  nem  állapítható  meg,  hogy  üzemelnének  a 
kamerák. 
 

(31)  A Kérelmezett a 2023. február 20. napján iktatott, NAIH-1141-4/2023. ügyiratszámú levelében 
továbbá  azt  nyilatkozta,  hogy  a  kamerák  élőkép  közvetítésére  sem  képesek,  mivel  sem  a 
kamerák, sem a rögzítőegység nem működőképes. A kamerarendszer felvételt korábban sem 
rögzíthetett.  A  kamerarendszert  nem  üzemelteti  senki.  Egyéb  dokumentum  nem  áll 
rendelkezésre, a kamerarendszert évekkel ezelőtt telepítették, amikor a Kérelmezett átvette a 
Társasházat, a rendszernek már nem volt üzemeltetője. 
 

 

I I I .   A l k a l m a z o t t   j o g s z a b á l y i   r e n d e l k e z é s e k  

 
(32)  Az  általános  adatvédelmi  rendelet  2.  cikk  (1)  bekezdése  alapján  az  általános  adatvédelmi 
rendeletet  kell  alkalmazni  a  személyes  adatok részben  vagy  egészben automatizált módon 
történő  kezelésére,  valamint  azoknak  a  személyes  adatoknak  a  nem  automatizált  módon 
történő kezelésére, amelyek valamely nyilvántartási rendszer részét képezik, vagy amelyeket 
egy nyilvántartási rendszer részévé kívánnak tenni. 

 
(33)  Az  információs  önrendelkezési  jogról  és  az  információszabadságról  szóló  2011.  évi  CXII. 
törvény  (a  továbbiakban:  Infotv.)  2.  §  (2)  bekezdése  értelmében  az  általános  adatvédelmi 
rendeletet az ott megjelölt rendelkezésekben meghatározott kiegészítésekkel kell alkalmazni. 

 

 

 

5 

 
(34)  Az Infotv. 60. § (1) bekezdése szerint a személyes adatok védelméhez való jog érvényesülése 
érdekében a Hatóság erre irányuló kérelemre adatvédelmi hatósági eljárást indít és hivatalból 
adatvédelmi  hatósági  eljárást  indíthat.  Az  adatvédelmi  hatósági  eljárásra  az  általános 
közigazgatási rendtartásról szóló 2016. évi CL. törvény (a továbbiakban: Ákr.) szabályait kell 
alkalmazni  az  Infotv.-ben  meghatározott  kiegészítésekkel  és  az  általános  adatvédelmi 
rendelet szerinti eltérésekkel. 

 
(35)  Az  Infotv.  60.  § (2)  bekezdése  alapján: „Az  adatvédelmi  hatósági  eljárás  megindítása  iránti 
kérelem  az  általános  adatvédelmi  rendelet  77.  cikk  (1)  bekezdésében,  valamint  a  22.  §  b) 
pontjában meghatározott esetben nyújtható be.” 

 
(36)  Az  általános  adatvédelmi  rendelet  77.  cikk  (1)  bekezdése  értelmében:  „Az  egyéb 
közigazgatási vagy bírósági jogorvoslatok sérelme nélkül, minden érintett jogosult arra, hogy 
panaszt  tegyen  egy  felügyeleti  hatóságnál  –  különösen  a  szokásos  tartózkodási  helye,  a 
munkahelye  vagy  a  feltételezett  jogsértés  helye  szerinti  tagállamban  –,  ha  az  érintett 
megítélése szerint a rá vonatkozó személyes adatok kezelése megsérti e rendeletet.” 

 
(37)  Az általános adatvédelmi rendelet 4. cikk 1. pontja szerint: „személyes adat”: azonosított vagy 
azonosítható természetes személyre („érintett”) vonatkozó bármely információ; azonosítható 
az  a  természetes  személy,  aki  közvetlen  vagy  közvetett  módon,  különösen  valamely 
azonosító,  például  név, szám,  helymeghatározó adat,  online  azonosító  vagy  a  természetes 
személy testi, fiziológiai, genetikai, szellemi, gazdasági, kulturális vagy szociális azonosságára 
vonatkozó egy vagy több tényező alapján azonosítható.” 

 
(38)  Az  általános  adatvédelmi  rendelet  4.  cikk  2.  pontja  alapján:  „adatkezelés”:  a  személyes 
adatokon vagy adatállományokon automatizált vagy nem automatizált módon végzett bármely 
művelet vagy műveletek összessége, így a gyűjtés, rögzítés, rendszerezés, tagolás, tárolás, 
átalakítás  vagy  megváltoztatás,  lekérdezés,  betekintés,  felhasználás,  közlés  továbbítás, 
terjesztés  vagy  egyéb  módon  történő  hozzáférhetővé  tétel  útján,  összehangolás  vagy 
összekapcsolás, korlátozás, törlés, illetve megsemmisítés.” 

 
(39)  Az általános adatvédelmi rendelet 4. cikk 7. pontja értelmében: „adatkezelő”: az a természetes 
vagy  jogi  személy,  közhatalmi  szerv,  ügynökség  vagy  bármely  egyéb  szerv,  amely  a 
személyes  adatok  kezelésének  céljait  és  eszközeit  önállóan  vagy  másokkal  együtt 
meghatározza; ha az adatkezelés céljait és eszközeit az uniós vagy a tagállami jog határozza 
meg,  az  adatkezelőt  vagy  az  adatkezelő  kijelölésére  vonatkozó  különös  szempontokat  az 
uniós vagy a tagállami jog is meghatározhatja.” 

 
(40)  Az általános adatvédelmi rendelet 5. cikke szerint: „(1) A személyes adatok: 

a) kezelését jogszerűen és tisztességesen, valamint az érintett számára átlátható módon kell 
végezni („jogszerűség, tisztességes eljárás és átláthatóság”); 
b) gyűjtése csak meghatározott, egyértelmű és jogszerű célból történjen, és azokat ne kezeljék 
ezekkel a célokkal össze nem egyeztethető módon; a 89. cikk (1) bekezdésének megfelelően 
nem minősül az eredeti céllal össze nem egyeztet-hetőnek a közérdekű archiválás céljából, 
tudományos és történelmi kutatási célból vagy statisztikai célból történő további adatkezelés 
(„célhoz kötöttség”); 
c) az adatkezelés céljai szempontjából megfelelőek és relevánsak kell, hogy legyenek, és a 
szükségesre kell korlátozódniuk („adattakarékosság”); 
d) pontosnak és szükség esetén naprakésznek kell lenniük; minden észszerű intézkedést meg 
kell tenni annak érdekében, hogy az adatkezelés céljai szempontjából pontatlan személyes 
adatokat haladéktalanul töröljék vagy helyesbítsék („pontosság”); 
e)  tárolásának  olyan  formában  kell  történnie,  amely  az  érintettek  azonosítását  csak  a 
személyes adatok kezelése céljainak eléréséhez szükséges ideig teszi lehetővé; a személyes 
adatok  ennél  hosszabb  ideig  történő  tárolására  csak  akkor  kerülhet  sor,  amennyiben  a 

 

 

 

6 

intézkedések  végrehajtására 

személyes adatok kezelésére a 89. cikk (1) bekezdésének megfelelően közérdekű archiválás 
céljából, tudományos és történelmi kutatási célból vagy statisztikai célból kerül majd sor, az e 
rendeletben  az  érintettek  jogainak  és  szabadságainak  védelme  érdekében  előírt  megfelelő 
technikai  és  szervezési 
(„korlátozott 
tárolhatóság”); 
f) kezelését oly módon kell végezni, hogy megfelelő technikai vagy szervezési intézkedések 
alkalmazásával  biztosítva  legyen  a  személyes  adatok  megfelelő  biztonsága,  az  adatok 
jogosulatlan  vagy  jogellenes  kezelésével,  véletlen  elvesztésével,  megsemmisítésével  vagy 
károsodásával szembeni védelmet is ideértve („integritás és bizalmas jelleg”). 
(2) Az adatkezelő felelős az (1) bekezdésnek való megfelelésért, továbbá képesnek kell lennie 
e megfelelés igazolására („elszámoltathatóság”).” 

figyelemmel 

is 

 
(41)  Az  általános  adatvédelmi  rendelet  6.  cikk  (1)  bekezdése  alapján:  „A  személyes  adatok 
kezelése  kizárólag  akkor  és  annyiban  jogszerű,  amennyiben  legalább  az  alábbiak  egyike 
teljesül: 
a) az érintett hozzájárulását adta személyes adatainak egy vagy több konkrét célból történő 
kezeléséhez; 
b)  az adatkezelés olyan szerződés teljesítéséhez szükséges, amelyben az érintett az egyik 
fél,  vagy  az  a  szerződés  megkötését  megelőzően  az  érintett  kérésére  történő  lépések 
megtételéhez szükséges; 
c) az adatkezelés az adatkezelőre vonatkozó jogi kötelezettség teljesítéséhez szükséges; 
d) az adatkezelés az érintett vagy egy másik természetes személy létfontosságú érdekeinek 
védelme miatt szükséges; 
e)  az  adatkezelés  közérdekű  vagy  az  adatkezelőre  ruházott  közhatalmi  jogosítvány 
gyakorlásának keretében végzett feladat végrehajtásához szükséges; 
f)  az  adatkezelés  az  adatkezelő  vagy  egy  harmadik  fél  jogos  érdekeinek  érvényesítéséhez 
szükséges,  kivéve,  ha  ezen  érdekekkel  szemben  elsőbbséget  élveznek  az  érintett  olyan 
érdekei  vagy  alapvető  jogai  és  szabadságai,  amelyek  személyes  adatok  védelmét  teszik 
szükségessé, különösen, ha az érintett gyermek. 
Az első albekezdés f) pontja nem alkalmazható a közhatalmi szervek által feladataik ellátása 
során végzett adatkezelésre.” 

 
(42)  Az Infotv. 61. § (1) bekezdése értelmében a Hatóság határozatában az általános adatvédelmi 
rendeletben  meghatározott  jogkövetkezményeket  alkalmazhatja.  Az  általános  adatvédelmi 
rendelet 58. cikk (2) bekezdése értelmében: „A felügyeleti hatóság korrekciós hatáskörében 
eljárva: 
b)  elmarasztalja  az  adatkezelőt  vagy  az  adatfeldolgozót,  ha  adatkezelési  tevékenysége 
megsértette e rendelet rendelkezéseit; 
d)  utasítja  az  adatkezelőt  vagy  az  adatfeldolgozót,  hogy  adatkezelési  műveleteit  –  adott 
esetben meghatározott módon és meghatározott időn belül  – hozza összhangba e rendelet 
rendelkezéseivel; 
f)  átmenetileg  vagy  véglegesen  korlátozza  az  adatkezelést,  ideértve  az  adatkezelés 
megtiltását is.” 

 
(43)  A Thtv. 25. § (1)-(2) bekezdése szerint: „(1) A közös tulajdonban álló épületrészek, helyiségek 
és területek megfigyelését szolgáló, zárt rendszerű műszaki megoldással kiépített elektronikus 
megfigyelő  rendszer  (a  továbbiakban:  kamerarendszer)  létesítéséről  és  üzemeltetéséről  a 
közgyűlés az összes tulajdoni hányad szerinti legalább kétharmados többségével rendelkező 
tulajdonostársak  igenlő  szavazatával  dönthet.  Ebben  az  esetben  a  szervezeti-működési 
szabályzatnak tartalmaznia kell a kamerarendszer üzemeltetéséhez szükséges – a személyes 
adatok  védelmére  vonatkozó  előírásokkal  összhangban  megállapított  –  adatkezelési 
szabályokat. 
(2) A közös képviselő vagy az intézőbizottság által kötött szerződés alapján a kamerarendszer 
üzemeltetője  a  személy-  és  vagyonvédelmi,  valamint  a  magánnyomozói  tevékenység 
szabályairól szóló törvényben meghatározott személy lehet.” 

 

 

 

 

7 

(44)  A  személy-  és  vagyonvédelmi,  valamint  a  magánnyomozói  tevékenység  szabályairól  szóló 
2005. évi CXXXIII. törvény (a továbbiakban: Szvtv.) 1. § (3) bekezdése alapján: „Személy- és 
vagyonvédelmi  tevékenységet  személyesen  az  végezhet,  aki  a  következő  szakképesítések 
valamelyikével rendelkezik: 
a) biztonsági őr, 
b) testőr, 
c) vagyonőr vagy 
d) biztonságszervező.” 

 
 

I V .   D ö n t é s  

 
(45)  Az általános adatvédelmi rendelet fogalommeghatározásai alapján egy ember arca, képmása, 
a  felvételen  látható  cselekménye  személyes  adatnak,  a  képfelvétel  készítése,  valamint  a 
személyes adatokon elvégzett bármely művelet pedig adatkezelésnek minősül. 
 

(46)  A társasházi kamerák létesítésére és üzemeltetésére vonatkozó főbb szabályokat az általános 

adatvédelmi rendelet és a Thtv. 25. §-a tartalmazza. 
 

(47)  Társasházban  kamerarendszer  az  általános  adatvédelmi  rendelet  5.  cikk  (1)  bekezdés  b) 
pontja  szerinti  célhoz  kötött  adatkezelés  elve  alapján  valamely  jogszerű  célból  akkor 
alkalmazható,  ha  az  adott  cél  más  módszerrel  nem  érhető  el,  továbbá  ahhoz  a  technikai 
eszköz alkalmazása elengedhetetlenül szükséges mértékű, és az információs önrendelkezési 
jog aránytalan korlátozásával nem jár. 
 

(48)  További  követelmény  a  társasház  mint  adatkezelő  által  folytatott  kamerás  megfigyeléssel 
összefüggő adatkezelés esetében, hogy a közös tulajdonban álló épületrészek, helyiségek és 
területek  megfigyelését szolgáló,  zárt rendszerű  műszaki  megoldással kiépített  elektronikus 
megfigyelőrendszer létesítéséről és üzemeltetéséről a közgyűlés az összes tulajdoni hányad 
szerinti legalább kétharmados többségével rendelkező tulajdonostársak igenlő szavazatával 
dönthet.  A  közgyűlésen  tehát  az  összes  tulajdoni  hányad  szerinti  kétharmaddal  rendelkező 
tulajdonostárs  igenlő szavazatára  van szükség a  kamerarendszer  létesítéséhez  és  üzembe 
helyezéséhez előírt érvényes döntéshez, nem pedig a közgyűlésen jelen lévő tulajdonostársak 
többségének, vagy kétharmadának szavazatára. 
 

(49)  A  kamerarendszer  nem  irányulhat  a  külön  tulajdonban  álló  lakás  vagy  nem  lakás  céljára 
szolgáló helyiség bejáratára vagy más nyílászárójára akkor sem, ha az a közös tulajdonban 
álló épületen, épületrészen vagy területen van elhelyezve. A kamerarendszer nem helyezhető 
el a közös tulajdonban és a tulajdonostársak közös használatában álló olyan helyiségben sem, 
amelyben  a  megfigyelés  –  a  helyiség  rendeltetéséből  fakadóan  –  az  emberi  méltóságot 
sértheti (például öltöző, illemhely). 
 

(50)  További követelmény, hogy a társasház szervezeti-működési szabályzatának tartalmaznia kell 
a kamerarendszer üzemeltetéséhez szükséges – a személyes adatok védelmére vonatkozó 
előírásokkal  összhangban  megállapított  –  adatkezelési  szabályokat.  Ezen  kívül  a 
kamerarendszerrel  felszerelt  épületbe,  épületrészbe  és  a  kamerák  által  megfigyelt  területre 
belépni,  ott  tartózkodni  szándékozó  személyeket  tájékoztatni  kell  a  személyes  adatok 
védelmére  vonatkozó  előírások  alapján  szükséges 
így  különösen  a 
kamerarendszer  alkalmazásának  tényéről,  az  érintetteket  megillető  jogokról,  az  üzemeltető 
személyéről és elérhetőségeiről. 
 

információkról, 

(51)  Mindezek mellett a közös képviselő vagy az intézőbizottság által kötött szerződés alapján a 

kamerarendszer üzemeltetője az Szvtv.-ben meghatározott személy lehet. 
 

 

 

 

8 

(52)  Ezen  szabályok  alapján  üzemeltethetőek  kamerák  társasházakban.  Jelen  ügyben  a 
Kérelmező  tudomása  szerint  nem  hozott  a  Társasház,  illetőleg  az  […]  szám  alatti  épület 
részközgyűlése  határozatot  a  rendszer  telepítéséről,  üzemeltetéséről.  Erre  vonatkozó 
iratokkal  a  Kérelmezett  sem  rendelkezik  és  nyilatkozata  szerint  a  Társasház  üzemeltetési 
szerződéssel sem rendelkezik, ebből következően a kamerarendszert sem üzemelteti. 
 

(53)  Jelen  eljárásnak  nem  tárgya  a  négy  kamera  felszerelése  körülményeinek  vizsgálata,  a 
Kérelmező  azt  kifogásolta,  a  kamerarendszer jogellenesen  rögzít,  kezel  és  tárol  személyes 
adatokat, és nem találhatók felhívások és tájékoztatások az adatkezelésről.  
 

(54)  A  Hatóságnak  előadott  nyilatkozatok,  a  Jegyző  által  lefolytatott  helyszíni  szemlék  alapján 
azonban  az  állapítható  meg,  hogy  a  Társasház  […]  szám  alatti  épületére  a  korábbi  közös 
képviselő, […] által felszerelt négy kamera egyike sem üzemel, a kamerák és a rögzítőegység 
is 
információ  nem  áll  a  Hatóság 
rendelkezésére, a Kérelmező sem terjesztett elő olyan bizonyítékot, amely állításait igazolta 
volna. A kamerák tehát sem élőképek nem közvetítenek, sem felvételt nem készítenek, ezáltal 
személyes adatok kezelésére sem alkalmasak, adatkezelést nem is végeznek.  
 

javíthatatlanul  üzemképtelenné  vált.  Ettől  eltérő 

(55)  Ebből  következően  a  Hatóság  adatkezelés  és  ebből  fakadóan  adatvédelmi  jogsértés 

hiányában elutasítja a Kérelmező kérelmét. 

 
 

V .   E g y é b   k é r d é s e k  

 
(56)  A Hatóság hatáskörét az Infotv. 38. § (2) és (2a) bekezdése határozza meg, illetékessége az 

ország egész területére kiterjed. 

 
(57)  A  Hatóság  jelen  döntése  az  Ákr.  80-81.  §-án  és  az  Infotv.  61.  §  (1)  bekezdésén  alapul.  A 
döntés az Ákr. 82. § (1) bekezdése alapján a közlésével véglegessé válik. Az Ákr. 112. §-a, 
és 116. § (1) bekezdése és (4) bekezdés d) pontja, illetve a 114. § (1) bekezdése alapján a 
döntéssel szemben közigazgatási per útján van helye jogorvoslatnak. 
 

(58)  A közigazgatási per szabályait a közigazgatási perrendtartásról szóló 2017. évi I. törvény (a 
továbbiakban: Kp.) határozza meg. A Kp. 12. § (1) bekezdése alapján a Hatóság döntésével 
szembeni közigazgatási per törvényszéki hatáskörbe tartozik, a perre a Kp. 13. § (3) bekezdés 
a) pontjának aa) alpontja alapján a Fővárosi Törvényszék kizárólagosan illetékes. A Kp. 27. § 
(1)  bekezdés  b)  pontja  szerint  olyan  jogvitában,  amelyben  a  törvényszék  kizárólagosan 
illetékes,  a  jogi  képviselet  kötelező.  A  Kp.  39.  §  (6)  bekezdése  szerint  a  keresetlevél 
benyújtásának a közigazgatási cselekmény hatályosulására halasztó hatálya nincs. 

 
(59)  A Kp. 29. § (1) bekezdése és erre tekintettel a polgári perrendtartásról szóló 2016. évi CXXX. 
törvény 604. §-a szerint alkalmazandó, az elektronikus ügyintézés és a bizalmi szolgáltatások 
általános szabályairól szóló 2015. évi CCXXII. törvény 9. § (1) bekezdés b) pontja szerint az 
ügyfél jogi képviselője elektronikus kapcsolattartásra kötelezett. 

 
(60)  A  keresetlevél  benyújtásának  idejét  és  helyét  a Kp.  39.  § (1)  bekezdése  határozza  meg.  A 
tárgyalás tartása iránti kérelem lehetőségéről szóló tájékoztatás a Kp. 77. § (1)-(2) bekezdésén 
alapul.  

 
(61)  A  közigazgatási  per  illetékének  mértékét  az  illetékekről  szóló  1990.  évi  XCIII.  törvény 
(továbbiakban: Itv.) 45/A. § (1) bekezdése határozza meg. Az illeték előzetes megfizetése alól 
az Itv. 59. § (1) bekezdése és 62. § (1) bekezdés h) pontja mentesíti az eljárást kezdeményező 
felet. 
 

 

 

 

9 

(62)  A Hatóság az eljárás során túllépte az Infotv. 60/A.§ (1) bekezdése szerinti százötven napos 
ügyintézési határidőt, ezért az Ákr. 51. § b) pontja alapján tízezer forintot fizet a Kérelmezőnek 
– választása szerint – bankszámlára utalással vagy postai utalvánnyal. 
 
Kelt: Budapest, 2023. június 19. 
 
 
 
 
 
 

Dr. habil. Péterfalvi Attila 

c. egyetemi tanár 

elnök 

 

 

