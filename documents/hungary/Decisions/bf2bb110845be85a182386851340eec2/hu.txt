 

 

 

 

Ügyiratszám: NAIH- 131-1/2024                                                            Tárgy: határozat és eljárást 
Előzmény ügyiratszám: NAIH-837/2023; NAIH-8328/2022                  megszüntető végzés 
Ügyintéző:    
 
 
A  Nemzeti  Adatvédelmi  és  Információszabadság  Hatóság  (a  továbbiakban:  Hatóság)  […] 
kérelmező  (a  továbbiakban:  Kérelmező)  által  a  […]  (a  továbbiakban:  Kérelmezett)  által  folytatott 
kamerás adatkezelés tárgyában 2022. november 3-án elektronikus úton benyújtott kérelme nyomán 
indult adatvédelmi hatósági eljárásban az alábbi döntéseket hozza: 
 
A Hatóság határozatában a Kérelmező kérelmének  

 

részben helyt ad és 

 

I.  elmarasztalja  a  Kérelmezettet  a  természetes  személyeknek  a  személyes  adatok  kezelése 
tekintetében történő védelméről és az ilyen adatok szabad áramlásáról, valamint a 95/46/EK irányelv 
hatályon  kívül  helyezéséről  szóló  2016/679  (EU)  rendelet  (a  továbbiakban:  általános  adatvédelmi 
rendelet vagy GDPR) 6. cikk (1) bekezdésének megsértéséért a GDPR 58. cikk (2) bekezdésének b) 
pontja alapján, mert a Kérelmezett a […] szám alatti ingatlanra (a továbbiakban: Ingatlan) felszerelt két 
kamerával megfelelő jogalap nélkül figyelte meg a közös tulajdonban lévő Ingatlant és a közterületet. 

 

II.  A  Hatóság  határozatában  a  Kérelmezőnek  a  bírság  kiszabására,  valamint  a  Kérelmezettnek  a 
jogsértéstől történő eltiltására irányuló kérelmeit 
 

elutasítja. 

 

III.  A  Hatóság  végzésében  az  adatvédelmi  hatósági  eljárást  a  Kérelmezőnek  a  kamerák 
leszereltetésére irányuló kérelme vonatkozásában 
 

megszünteti. 

 
A határozattal szemben közigazgatási úton jogorvoslatnak nincs helye, de az a közléstől számított 30 
napon belül a Fővárosi Törvényszékhez címzett keresetlevéllel közigazgatási perben megtámadható. 
A  keresetlevelet  a  Hatósághoz  kell  benyújtani,  elektronikusan1,  amely  azt  az  ügy  irataival  együtt 
továbbítja  a  bíróságnak.  A  tárgyalás  tartása  iránti  kérelmet  a  keresetlevélben  jelezni  kell.  A  teljes 
személyes  illetékmentességben  nem  részesülők  számára  a  közigazgatási  per illetéke  30.000  Ft, a 
per  tárgyi  illetékfeljegyzési  jog  alá  esik.  A  Fővárosi  Törvényszék  előtti  eljárásban  a  jogi  képviselet 
kötelező. 
 
A végzéssel szemben közigazgatási úton jogorvoslatnak nincs helye, de az a közléstől számított 30 
napon belül a Fővárosi Törvényszékhez címzett keresetlevéllel közigazgatási perben megtámadható. 
A  végzéssel  szembeni  perben  a  bíróság  egyszerűsített  perben,  tárgyaláson  kívül  jár  el.  A 
keresetlevelet  a  Hatósághoz  kell  benyújtani,  elektronikusan,  amely  azt  az  ügy  irataival  együtt 
továbbítja  a  bíróságnak.  A  tárgyalás  tartása  iránti  kérelmet  a  keresetlevélben  jelezni  kell.  A  teljes 
személyes  illetékmentességben  nem  részesülők  számára  a  közigazgatási  per illetéke  30.000  Ft, a 
per  tárgyi  illetékfeljegyzési  jog  alá  esik.  A  Fővárosi  Törvényszék  előtti  eljárásban  a  jogi  képviselet 
kötelező. 

 

1 A közigazgatási per kezdeményezésére a NAIH_K01 elnevezésű űrlap szolgál: NAIH_K01 űrlap (2019.09.16.) 
Az űrlap az általános nyomtatványkitöltő program (ÁNYK program) alkalmazásával tölthető ki. 
Az űrlap az alábbi linkről érhető el: https://www.naih.hu/kozig-hatarozat-birosagi-felulvizsgalata 

…………………………………………………………………………………………………………………………………………………………... 
1055 Budapest 
 Falk Miksa utca 9-11. 

naih.hu/adatkezelesi-tajekoztatok 
ugyfelszolgalat@naih.hu 

Tel.: +36 1 391-1400 
KR ID: 429616918 
 

 

 

 

2 

 
 

I N D O K O L Á S  

I.  A z e ljá rás  menete  

 

(1)  A  Kérelmező  2022.  november  3-án  terjesztette  elő  az  adatvédelmi  hatósági  eljárás  megindítására 
irányuló kérelmet, amelyet a Hatóság a NAIH-8328-1/2022 ügyiratszámon iktatott. A Hatóság a NAIH-
8328-2/2022 ügyiratszámú végzésében a kérelem hiányainak pótlására hívta fel a Kérelmezőt, amely 
felhívásnak a Kérelmező a  Hatóság által a NAIH-837-2/2023 ügyiratszámon iktatott nyilatkozatával 
tett eleget. 

 
(2)  A Hatóság ezt követően a NAIH-837-3/2023 ügyiratszámú végzésében a tényállás tisztázása céljából 
nyilatkozattételre hívta fel a Kérelmezettet, amely felhívásra a Kérelmezett a Hatóság által a NAIH-
837-4/2023 és NAIH-837-5/2023 ügyiratszámon iktatott elektronikus leveleivel válaszolt. 

 
(3)  A  Kérelmező  a  Hatóság  által  a  NAIH-837-5/2023  ügyiratszámon 

iktatott  nyilatkozatában 
iratbetekintési  kérelmet  terjesztett  elő  a  Hatóság  felé,  amely  kérelemnek  a  Hatóság  a  NAIH-837-
13/2023 ügyiratszámú végzésben adott helyt és mellékletként csatolta ezen végzéshez az addig a 
Kérelmezett által előterjesztett valamennyi irat egyszerű másolatát. 

 
(4)  A  Hatóság  a  megfelelő  formájú  nyilatkozattétel  érdekében  a  NAIH-837-6/2023  ügyiratszámú 
végzésében ismételten nyilatkozattételre hívta fel a Kérelmezettet, amely felhívásra a Kérelmezett a 
Hatóság  által  a  NAIH-837-7/2023,  NAIH-837-8/2023  és  NAIH-837-9/2023  ügyiratszámon  iktatott 
nyilatkozataival válaszolt. 

 
(5)  A Hatóság a tényállás további tisztázása céljából ismételten nyilatkozattételre hívta fel a Kérelmezett 
a  NAIH-837-10/2023  ügyiratszámú  végzésében,  amely  felhívásra  a  Kérelmezett  a  Hatóság  által  a 
NAIH-837-11/2023 és NAIH-837-12/2023 ügyiratszámon iktatott nyilatkozataival válaszolt. 

 

(6)  A Hatóság ezt követően a NAIH-837-14/2023 ügyiratszámú végzésében eljárási bírságot szabott ki a 
Kérelmezettre,  valamint  ismételten  nyilatkozattételre  hívta  fel  a  tényállás  megfelelő  tisztázása 
céljából.  A  Kérelmezett  a  nyilatkozattételi  felhívásnak  a  Hatóság  által  a  NAIH-837-15/2023 
ügyiratszámon iktatott nyilatkozatával tett eleget, a kiszabott eljárási bírságot pedig 2023. október 29-
én befizette. 

 
(7)  A Hatóság a tényállás tisztázása céljából megkereste […] jegyzőjét (a továbbiakban: Jegyző), hogy 
folytasson le  helyszíni  szemlét  az  Ingatlanon.  A  Jegyző 2023.  október 20-án  tett  eleget a  Hatóság 
megkeresésének, amit a Hatóság által a NAIH-837-18/2023 ügyiratszámon iktatott nyilatkozatával és 
annak mellékleteivel igazolt. 

 
(8)  A Hatóság a NAIH-837-19/2023 és a NAIH-837-20/2023 ügyiratszámú végzéseiben tájékoztatta az 
ügyfeleket  a  bizonyítási  eljárás  befejezéséről,  valamint  a  végzések  rendelkező  részeiben  foglaltak 
szerint  felhívta  őket  iratbetekintési  kérelmeik,  bizonyítási  indítványaik,  valamint  nyilatkozataik 
előterjesztésére.  A  Kérelmező  a  NAIH-837-19/2023  ügyiratszámú  végzést  a  második  értesítést 
követően rendelkezésre álló ötödik munkanapon belül sem vette át; az erre vonatkozó meghiúsulási 
igazolás 2023. december 23-án került kiállításra. A Kérelmezett a NAIH-837-20/2023 ügyiratszámú 
végzést  2023.  december  7-én  átvette.  Az  ügyfelek  ezt  követően  további  nyilatkozatokat  nem 
terjesztettek elő az adatvédelmi hatósági eljárás folyamán. 
 

 

II .  A  tényá llá s  t isz tá zása  

 

(9)  A  Kérelmező  2022.  november  3-án  kérelmet  nyújtott  be  a  Hatósághoz,  amelyben  előadta,  hogy  a 
Kérelmezett kamerákat szerelt fel az Ingatlan területére. A Kérelmező szerint az ő és az Ingatlan többi 
tulajdonostársa tiltakozása ellenére is megfigyeli a Kérelmezett a kamerákkal a közös tulajdonban álló 
Ingatlant, valamint a közterületet is.  

 

 

3 

(10)  A Kérelmező arra kérte a Hatóságot, hogy állapítsa meg a Kérelmezett jogsértő magatartásának a 
tényét, kötelezze a Kérelmezettet a kamerák leszereltetésére, a jogsértéstől történő eltiltásra, valamint 
szabjon ki bírságot a Kérelmezettre. 
 

(11)  A  Kérelmezett  nyilatkozataiban  rögzítette,  hogy  két  darab  kamerát  üzemeltet  az  Ingatlanon  a 
korábban  az  Ingatlan  területén  történt  rongálások  miatt.  Az  egyik  kamera  az  Ingatlan  előtti 
közterületen található járdát, a másik kamera pedig az Ingatlan udvarát figyeli meg, amit a Kérelmezett 
fényképfelvételek csatolásával támasztott alá. A kamerák felvételeinek rögzítése során a Kérelmezett 
maszkolást  alkalmaz.  A  Kérelmezett  nyilatkozatához  csatolt  fényképfelvételek  alapján  az  Ingatlan 
udvarát  megfigyelő  kamera  esetében  a  kerítés  feletti  rész  és  a  kerítés  felületének  nagy  része;  az 
Ingatlan homlokzatára felszerelt kamera esetében a járdán túli közút nagyobb része került kitakarásra 
maszkolás  keretében.  A  Kérelmezett  nyilatkozatai  szerint  a  kamerák  felvételeit  nem  továbbítja 
harmadik személyek részére. 
 

(12)  A Kérelmezett későbbi nyilatkozataiban rögzítette, hogy a kamerák használata okafogyottá vált és a 
Kérelmező bejárata másik utcáról nyílik, így a kamerás adatkezelés nem érintette a Kérelmezőt. A 
Kérelmezett ezt követően elküldte a Hatóság részére az Ingatlanra vonatkozó adásvételi szerződést, 
valamint ismételten előadta, hogy megszüntette a kamerarendszer működtetését. 
 

(13)  A Hatóság a NAIH-837-16/2023 ügyiratszámú végzésében megkereste a Jegyzőt, hogy folytasson le 
helyszíni szemlét az Ingatlanon. A Jegyző a Hatóság felhívásának 2023. október 20-án tett eleget. A 
Kérelmezett a helyszíni szemle idején nem tartózkodott az Ingatlanban, ugyanakkor a Kérelmező és 
[…] albérlő igen, akik arról nyilatkoztak, hogy a rendszer szétkapcsolásával megszüntették a kamera 
működtetését, a Kérelmezett pedig magukat a kamerákat is leszerelte. A Jegyző 2023. október 27-
ére  beidézte  a  Kérelmezettet  nyilatkozattételre,  amely  során  a  Kérelmezett  megerősítette,  hogy  a 
kamerák  működtetése  a  virágai  és  az  Ingatlan  védelme  miatt  volt  indokolt.  A  Kérelmezettnek  már 
nincs  szüksége  a  kamerákra,  ezért  a  beltéri  egységet  az  Ingatlan  albérlői  2023.  július  1.  után 
szétkapcsolták,  2023.  október  9-én  pedig  a  kamerarendszer  külső  része  is  eltávolításra  került.  A 
Jegyző a helyszíni szemlén szintén megállapította, hogy az Ingatlanon már nem találhatóak kamerák, 
csak  kamerás  adatkezelésre  figyelmeztető  piktogramok.  A  Jegyző  a  Hatóság  által  a  NAIH-837-
18/2023  ügyiratszámon  iktatott  levelével,  valamint  az  ahhoz  csatolt  05/2222-2/2023  és  05/2222-
4/2023 ügyiratszámú jegyzőkönyvekkel és fényképfelvételekkel támasztotta alá ezen nyilatkozatát. 
 

(14)  A rendelkezésre álló bizonyítékok (az ügyfelek nyilatkozatai, valamint az adatvédelmi hatósági eljárás 
folyamán  bemutatott  adásvételi  szerződések)  alapján  az  Ingatlan  a  Kérelmező,  a  Kérelmezett, 
valamint további személyek közös tulajdonában van. 
 
 
I I I .   A l k a l m a z o t t   j o g s z a b á l y i   r e n d e l k e z é s e k  

 
(15)  Az  általános  adatvédelmi  rendelet  2.  cikk  (1) bekezdése  alapján  e  rendeletet  kell  alkalmazni  a 
személyes adatok részben vagy egészben automatizált módon történő kezelésére, valamint azoknak 
a  személyes  adatoknak  a  nem  automatizált  módon  történő  kezelésére,  amelyek  valamely 
nyilvántartási rendszer részét képezik, vagy amelyeket egy nyilvántartási rendszer részévé kívánnak 
tenni. 
 

(16)  Az általános adatvédelmi rendelet 2. cikk (2) bekezdésének c) pontja szerint az általános adatvédelmi 
rendelet nem alkalmazandó a személyes adatok kezelésére, ha azt természetes személyek kizárólag 
személyes vagy otthoni tevékenységük keretében végzik. 
 

(17)  Az általános adatvédelmi rendelet (18) preambulumbekezdése szerint a GDPR nem alkalmazandó a 
személyes  adatoknak  a  természetes  személy  által  kizárólag  személyes  vagy  otthoni  tevékenység 
keretében végzett kezelésére, amely így semmilyen szakmai vagy üzleti tevékenységgel nem hozható 
összefüggésbe. Személyes vagy otthoni tevékenységnek minősül például a levelezés, a címtárolás, 
valamint az említett személyes és otthoni tevékenységek keretében végzett, közösségi hálózatokon 
törté  ő  kapcsolattartás  és  online  tevékenységek.  A  GDPR-t  kell  alkalmazni  azonban  azokra  az 

 

4 

adatkezelőkre  és  adatfeldolgozókra,  akik  a  személyes  adatok  ilyen  személyes  vagy  otthoni 
tevékenység keretében végzett kezeléséhez az eszközöket biztosítják. 
 

(18)  Az  általános  adatvédelmi  rendelet  4.  cikk  1.  pontja  szerint  személyes  adat  az  azonosított  vagy 
azonosítható  természetes  személyre  („érintett”)  vonatkozó  bármely  információ;  azonosítható  az  a 
természetes  személy,  aki  közvetlen  vagy  közvetett  módon,  különösen  valamely  azonosító,  például 
név,  szám,  helymeghatározó  adat,  online  azonosító  vagy  a  természetes  személy  testi,  fiziológiai, 
genetikai,  szellemi,  gazdasági,  kulturális  vagy  szociális  azonosságára  vonatkozó  egy  vagy  több 
tényező alapján azonosítható. 
 

(19)  Az  általános  adatvédelmi  rendelet  4.  cikk  2.  pontja  szerint  adatkezelésnek  minősül  a  személyes 
adatokon  vagy  adatállományokon  automatizált  vagy  nem  automatizált  módon  végzett  bármely 
művelet  vagy  műveletek  összessége,  így  a  gyűjtés,  rögzítés,  rendszerezés,  tagolás,  tárolás, 
átalakítás  vagy  megváltoztatás,  lekérdezés,  betekintés,  felhasználás,  közlés  továbbítás,  terjesztés 
vagy  egyéb  módon  történő  hozzáférhetővé  tétel  útján,  összehangolás  vagy  összekapcsolás, 
korlátozás, törlés, illetve megsemmisítés. 
 

(20)  Az általános adatvédelmi rendelet 4. cikk 7. pontja alapján adatkezelőnek minősül az a természetes 
vagy  jogi  személy,  közhatalmi  szerv,  ügynökség  vagy  bármely  egyéb  szerv,  amely  a  személyes 
adatok  kezelésének  céljait  és  eszközeit  önállóan  vagy  másokkal  együtt  meghatározza;  ha  az 
adatkezelés céljait és eszközeit az uniós vagy a tagállami jog határozza meg, az adatkezelőt vagy az 
adatkezelő  kijelölésére  vonatkozó  különös  szempontokat  az  uniós  vagy  a  tagállami  jog  is 
meghatározhatja. 
 

(21)  Az  általános  adatvédelmi  rendelet  6.  cikk  (1) bekezdése  alapján  a  személyes  adatok  kezelése 

kizárólag akkor és annyiban jogszerű, amennyiben legalább az alábbiak egyike teljesül: 
 
a)  az  érintett  hozzájárulását  adta  személyes  adatainak  egy  vagy  több  konkrét  célból  történő 
kezeléséhez; 
 
b) az adatkezelés olyan szerződés teljesítéséhez szükséges, amelyben az érintett az egyik fél, vagy 
az  a  szerződés  megkötését  megelőzően  az  érintett  kérésére  történő  lépések  megtételéhez 
szükséges; 
 
c) az adatkezelés az adatkezelőre vonatkozó jogi kötelezettség teljesítéséhez szükséges; 
 
d) az adatkezelés az érintett vagy egy másik természetes személy létfontosságú érdekeinek védelme 
miatt szükséges; 
 
e)  az  adatkezelés  közérdekű  vagy  az  adatkezelőre  ruházott  közhatalmi  jogosítvány  gyakorlásának 
keretében végzett feladat végrehajtásához szükséges; 
 
f) az adatkezelés az adatkezelő vagy egy harmadik fél jogos érdekeinek érvényesítéséhez szükséges, 
kivéve, ha ezen érdekekkel szemben elsőbbséget élveznek az érintett olyan érdekei vagy alapvető 
jogai  és  szabadságai,  amelyek  személyes  adatok  védelmét  teszik  szükségessé,  különösen,  ha  az 
érintett gyermek. 
 
Az első albekezdés f) pontja nem alkalmazható a közhatalmi szervek által feladataik ellátása során 
végzett adatkezelésre. 
 

(22)  Az információs önrendelkezési jogról és az információszabadságról szóló 2011. évi CXII. törvény (a 
továbbiakban: Infotv.) 2. § (2) bekezdése alapján személyes adatoknak a GDPR hatálya alá tartozó 
kezelésére  az  általános  adatvédelmi  rendeletet  az  Infotv-ben  meghatározott  eltérésekkel  kell 
alkalmazni. 
 

(23)  Az Infotv. 60. § (1)-(2) bekezdései szerint a személyes adatok védelméhez való jog érvényesülése 
érdekében  a  Hatóság  az  érintett  erre  irányuló  kérelmére  adatvédelmi  hatósági  eljárást  indít  és 

 

5 

hivatalból adatvédelmi hatósági eljárást indíthat. Az adatvédelmi hatósági eljárás megindítása iránti 
kérelem az általános adatvédelmi rendelet 77. cikk (1) bekezdésében, valamint a 22. § b) pontjában 
meghatározott esetben nyújtható be. 
 

(24)  Az  általános  adatvédelmi  rendelet  77.  cikk  (1)  bekezdése  alapján  az  egyéb  közigazgatási  vagy 
bírósági  jogorvoslatok  sérelme  nélkül,  minden  érintett  jogosult  arra,  hogy  panaszt  tegyen  egy 
felügyeleti hatóságnál – különösen a szokásos tartózkodási helye, a munkahelye vagy a feltételezett 
jogsértés helye szerinti tagállamban  –, ha az érintett megítélése szerint a rá vonatkozó személyes 
adatok kezelése megsérti e rendeletet. 
 

(25)  Az  általános  adatvédelmi  rendelet  eltérő  rendelkezése  hiányában  a  kérelemre  indult  adatvédelmi 
hatósági  eljárásra  az  általános  közigazgatási  rendtartásról  szóló  2016.  évi  CL.  törvény  (a 
továbbiakban: Ákr.) rendelkezéseit kell alkalmazni az Infotv-ben meghatározott eltérésekkel.  
 

(26)  Az  Ákr.  47.  §  (1)  bekezdés  c)  pontja  szerint  a  hatóság  az  eljárást  megszünteti,  ha  az  eljárás 

okafogyottá vált. 
 

(27)  Az Ákr. 51. § (1) bekezdés b) pontja alapján ha a hatóság az ügyintézési határidőt túllépi, akkor az 
eljárás  lefolytatásáért  fizetendő  illetéknek  vagy  az  illetékekről  szóló  törvény  szerinti  közigazgatási 
hatósági  eljárásokért,  vagy  igazgatási  jellegű  szolgáltatások  igénybevételért  fizetett  igazgatási 
szolgáltatási  díjnak  megfelelő  összeget,  ennek  hiányában  tízezer  forintot  megfizet  a  kérelmező 
ügyfélnek, aki mentesül az eljárási költségek megfizetése alól is.  
 

(28)  Az Infotv. 60/A. § (1) bekezdése szerint az adatvédelmi hatósági eljárásban az ügyintézési határidő 
százötven  nap,  amely  határidőbe  nem  számít  bele  a  tényállás  tisztázásához  szükséges  adatok 
közlésére irányuló felhívástól az annak teljesítéséig terjedő idő. 
 

(29)  Az  Infotv.  61.  §  (1)  bekezdés  a)  pontja  szerint  az  adatvédelmi  hatósági  eljárásban  hozott 
határozatában  a  Hatóság  az  Infotv.  2.  §  (2)  és  (4)  bekezdésében  meghatározott  adatkezelési 
műveletekkel 
rendeletben  meghatározott 
jogkövetkezményeket alkalmazhatja 
 

összefüggésben 

adatvédelmi 

általános 

az 

(30)  Az  általános  adatvédelmi  rendelet  58.  cikk  (2)  bekezdés  b)  pontja  alapján  a  felügyeleti  hatóság 

korrekciós hatáskörében eljárva: 
 
b) elmarasztalja az adatkezelőt vagy az adatfeldolgozót, ha adatkezelési tevékenysége megsértette 
e rendelet rendelkezéseit. 
 

(31)  Az Infotv. 38. § (2) bekezdése alapján a Hatóság feladata a személyes adatok védelméhez, valamint 
a  közérdekű  és  a  közérdekből  nyilvános  adatok  megismeréséhez  való  jog  érvényesülésének 
ellenőrzése és elősegítése, továbbá a személyes adatok Európai Unión belüli szabad áramlásának 
elősegítése. 
 

(32)  Az  Infotv.  60/A.  §  (1)  bekezdése  értelmében  az  adatvédelmi  hatósági  eljárásban  az  ügyintézési 
határidő  százötven  nap,  amely  határidőbe  nem  számít  bele  a  tényállás  tisztázásához  szükséges 
adatok közlésére irányuló felhívástól az annak teljesítéséig terjedő idő. 

 
 

 

I V .   D ö n t é s  

IV.1. Az adatkezelő személye 

 
(33)  A GDPR 4. cikk 1. pontja alapján az érintett képmása személyes adatnak, az az alapján azonosított 
vagy  azonosítható  személy  érintettnek  minősül,  valamint  a  GDPR  4.  cikk  2.  pontja  szerinti 
adatkezelésnek  tekinthető  ezen  felvételek  készítése.  Ebből  következően  a  Kérelmező  érintettnek 
minősíthető az adatkezelés során, mivel a róla készült, Ingatlanra felszerelt két kamera által rögzített 
felvételeken azonosíthatóvá válhat a képmása alapján.  

 

 

6 

(34)  A GDPR 4. cikk 7. pontja alapján a kamerával felvételeket készítő személy adatkezelőnek minősül. A 
kamerák  felszereléséről  a  Kérelmezett  önállóan  döntött  annak  céljait  és  eszközeit  meghatározva, 
emellett  a  felszerelést  és  a  működtetést  is  önállóan  eszközölte  a  Kérelmezett,  így  ő  minősíthető 
adatkezelőnek jelen ügyben. 

 
 

IV.2. A kamerás adatkezelésről általánosságban  

 
(35)  A  kamerák/kamerarendszerek  alkalmazása  –  azok  elhelyezése  és  látószögük  beállítása  alapján  – 
alkalmasak  lehetnek  arra,  hogy  más  magánterületét,  vagy  a  közterületet  is  megfigyeljék,  más 
ingatlanához kapcsolódó felvételeket készítsenek, mely sértheti a kamerával megfigyelt személyek 
személyhez fűződő jogait, magánszféráját. 
 

(36)  Magánszemély által üzemeltetett kamera/kamerarendszer által folytatott adatkezelés akkor tartozik a 
GDPR  hatálya  alá,  ha  nem  minősül  háztartási  adatkezelésnek,  azaz,  ha  az  általános  adatvédelmi 
rendelet 2. cikk (2) bekezdés c) pontjában foglalt kivétel nem alkalmazható rá. Az ebben a jogszabályi 
rendelkezésben  hivatkozott  személyes  vagy  otthoni  tevékenységre  a  (18)  preambulumbekezdés 
szolgáltat  példákat,  így  ilyennek  minősül  a  levelezés,  a  címtárolás,  személyes  és  otthoni 
tevékenységek  keretében  végzett,  közösségi  hálózatokon  történő  kapcsolattartás,  és  más  online 
tevékenységek. Fontos azonban kiemelni, hogy – amint azt az Európai Unió Bírósága az úgynevezett 
Rynes-ítéletben2 megállapította - a magáncélú adatkezelésekre vonatkozó kivételszabályt szűken kell 
értelmezni.  Ezen  ítélet  értelmében  a  kamerás  megfigyelés  –  abban  a  részében,  amennyiben  az  a 
tulajdonán kívül eső területen tartózkodó személyekre is kiterjed – nem esik az említett kitétel alá.  
 

saját 

tulajdonú 

(37)  Ezt a gyakorlatot tartotta fenn az Európai Adatvédelmi Testület által kiadott 3/2019-es iránymutatás 
is.  Ezen  iránymutatás  3.1.2.  fejezetének  27.  bekezdése  amellett,  hogy  megállapítja,  hogy 
általánosságban  a 
kamerás 
megfigyelőrendszer  alkalmazása  a  terület  határáig  terjedhet,  elismeri,  hogy  kivételes  esetben 
felmerülhet olyan helyzet, hogy a kamerás megfigyelés terjedelme nem szűkíthető le a saját tulajdonú 
területen  belülre,  mivel  ilyen  módon  az  nem  biztosítana  kellően  hatékony  védelmet.  Megfelelő 
technikai vagy szervezési intézkedések (például a megfigyelés céljának szempontjából nem releváns 
terület  kitakarása  vagy  a  megfigyelt  rész  informatikai  eszközökkel  történő  szűrése)  alkalmazása 
mellett  az  adatkezelő  kivételesen  jogosult  lehet  kiterjeszteni  a  kamerás  megfigyelést  minimális 
mértékben a saját tulajdonú terület közvetlen környezetére is. 
 

terület  megfigyelése 

kialakított 

céljából 

(38)  Ugyanakkor  abban  az  esetben,  ha  a  magánszemély  nem  alkalmaz  a  közterületet  vagy  a  kamera 
látóterébe eső más magánterületét kitakaró megoldásokat, vagy aki célirányosan a közterületet, vagy 
más  magánterületét  megfigyelő  kamerarendszert  üzemeltet,  már  adatkezelővé  válik,  továbbá 
tevékenysége  nem  minősül  magáncélú  adatkezelésnek,  így  tehát  alkalmaznia  kell  az  általános 
adatvédelmi  rendelet  adatkezelők  számára  meghatározott  valamennyi  előírását.  Maszkolás 
alkalmazásával tehát szűkíthető a kamera által megfigyelt terület arra a területre, amely az adatkezelő 
birtokában  van.  Amennyiben  azonban  a  kamerák  látószöge  a  kamerás  megfigyelőrendszerrel 
adatkezelést  végző  személy  magánszféráján  kívülre  –  például  közterületre,  társasház  közös 
tulajdonában álló területre, vagy más harmadik személy tulajdonában álló területre – irányul, úgy nem 
tekinthető  a  fenti  kivétel  alá  tartozó  „személyes,  illetve  otthoni”  tevékenységnek.  Emiatt  az  adott 
adatkezelési  tevékenység  az  általános  adatvédelmi  rendelet  hatálya  alá  tartozik,  amelyhez  így  – 
többek között – érvényesülniük kell az általános adatvédelmi rendelet 5. cikk szerinti alapelveknek, és 
amelyhez az általános adatvédelmi rendelet 6. cikke szerinti, megfelelő jogalap szükséges. 

 

 

 

IV.3. A Hatóság döntése az adatkezelés jogszerűségéről  

2 C 212/13. számú ügy - http://curia.europa.eu/juris/document/document.jsf?docid=160561&doclang=HU 

 

 

7 

(39)  A  magánszemélyek  által  üzemeltetett  kamera  megfelelő  jogalap  hiányában  tehát  kizárólag  a  saját 
tulajdonban álló területet figyelheti meg, így annak látószöge nem irányulhat más tulajdonában álló 
magánterületre és a közterületre. A kamera látószögének beállításánál törekedni kell arra, hogy az ne 
terjedjen túl a saját használatú terület határain, illetve arra, hogy az ott elhaladók magánszférája ne 
sérüljön. Amennyiben a látószöget nem lehet teljes mértékben a saját használatú területre irányítani 
és az túlnyúlik más magánterületére vagy közterületre, a kamerát maszkolási funkcióval kell ellátni és 
a  kérdéses  területet  ki  kell  takarni,  vagy  megfelelő  jogalap  alkalmazásával  meg  kell  teremteni  a 
jogszerű adatkezelés feltételeit. 
 

(40)  A felderített tényállás alapján a Kérelmezett az Ingatlan utca felőli homlokzatára felszerelt kamerával 
megfigyelte a közterületet, így ez a kamerás adatkezelés csak megfelelő jogalap fennálltával lenne 
jogszerű az előbbiek okán. A Hatóság emellett megállapította, hogy a másik kamera pedig az Ingatlan 
udvarát  figyelte,  amely  a  rendelkezésre  álló  bizonyítékok  alapján  közös  tulajdonban  áll,  így  ezt  az 
adatkezelést szintén csak megfelelő jogalap megléte esetén lehet jogszerűen folytatni. 
 

(41)  A jelen ügyben bemutatott kamerás adatkezelésre jellemzően a GDPR 6. cikk (1) bekezdés f) pontja 
szerinti  jogos  érdek  szolgáltathat  megfelelő  jogalapot.  Ennek  keretében  érdekmérlegelést  kell 
végeznie az adatkezelőnek annak igazolására, hogy az adatkezelő érdekei elsőbbséget élveznek az 
érintettek  érdekeivel,  jogaival  szemben.  A  Kérelmezett  által  megjelölt  cél  elérésére  potenciálisan 
alkalmas  lehet  a  kamerás  megfigyelés;  ugyanakkor  figyelembe  kell  venni  ezen  adatkezelés 
szükségességét és arányosságát is, amellyel összefüggésben a Hatóság nem a közterületre és az 
Ingatlan közös tulajdonban álló területére irányulóan folytatott kamerás adatkezelést tartja az egyetlen 
alkalmas eszköznek az Ingatlanon található vagyon megvédésére. Emellett a Hatóság az arányosság 
követelményének  szempontjából  sem 
tartja  megfelelőnek  az  adatkezelést  a  két  kamera 
vonatkozásában. 
Ilyen  módon  megvalósuló  állandó,  mindenkire  korlátozás  nélkül  kiterjedő 
adatkezelés  aránytalan  az  Ingatlanon  jelen  lévő,  a  kamerák  látóterébe  belépő  tulajdonostársak  és 
további  érintettek,  valamint  a  járdán,  mint  közterületen  elhaladó  érintettek  személyes  adatainak 
védelméhez fűződő érdekével összevetve.  
 

(42)  A  felvételek  alapján  megállapítható,  hogy  a  Kérelmezett  ugyan  alkalmazott  maszkolást  mindkét 
kamera felvételén, azonban nem megfelelő módon/mértékben, ugyanis ezen megoldással nem került 
kitakarásra  valamennyi,  megfelelő  jogalap  nélkül  jogszerűen  meg  nem  figyelhető  terület,  mivel  az 
Ingatlan udvarát és a közterületen elhelyezkedő járdát továbbra is megfigyelték a kamerák. 
 

(43)  A fentebb kifejtettekből következően a Kérelmező kérelmére megállapította a Hatóság határozatában, 
hogy  a  Kérelmezett  a  közös  tulajdonban  levő  Ingatlannak  és  a  közterületnek  a  megfigyelésével 
megsértette  a  GDPR  6.  cikk  (1)  bekezdését,  ugyanis  a  Kérelmező  és  a  közterületen  tartózkodó 
érintettek személyes adatait megfelelő jogalap nélkül kezelte.  

 

 
IV.4. A Hatóság döntése a jogsértéstől történő eltiltásra vonatkozó kérelemről 
 

(44)  A Kérelmező kérelmében arra kérte a Hatóságot, hogy kötelezze a Kérelmezettet a jogsértéstől való 

eltiltásra. 
 

(45)  A  személyes  adatok  kezelésének  jövőre  vonatkozó  megtiltása  vonatkozásában  a  Hatóság 
megállapította, hogy az egy bizonytalan jövőbeli eseményre irányuló kérelem, amely vonatkozásában 
sem a jövőben kezelni kívánt adatok köre, sem azok jogalapja nem határozható meg, így nem zárható 
ki  az  sem,  hogy  azok  kezelésére  megfelelő  jogalappal,  jogszerűen  kerülne  sor,  mint  ahogy  nem 
mondható  ki,  hogy  arra  jogsértő  módon,  jogalap  nélkül  kerülne  sor.  Ezért  ennek  megtiltása  nem 
képezheti hatósági eljárás tárgyát, erre vonatkozóan nem hozható megalapozott döntés. 
 

(46)  Fentiekre tekintettel a Hatóság a Kérelmező ezen kérelmét elutasította határozatában. 

 

 

IV.5. A Hatóság döntése a bírság kiszabására irányuló kérelemről 
 

 

8 

(47)  A Kérelmező a kérelmében bírság kiszabását is kérte a Kérelmezettre jogsértő adatkezelése okán. 

 

(48)  A bírság kiszabása a Kérelmező jogát vagy jogos érdekét közvetlenül nem érinti, számára a Hatóság 
ilyen  döntése  jogot  vagy  kötelezettséget  nem  keletkeztet,  ebből  kifolyólag  ezen  –  a  közérdek 
érvényesítésének körébe eső - jogkövetkezmény alkalmazása tekintetében a Kérelmező nem minősül 
ügyfélnek  az  Ákr.  10.  §  (1)  bekezdése  alapján.  Mivel  ez  a  kérelem  továbbá  az  Ákr.  35.  §  (1) 
bekezdésének sem felel meg, e vonatkozásban kérelem benyújtásának nincs helye, a beadvány ezen 
része kérelemként nem értelmezhető. 
 

(49)  A Hatóság hivatalból megvizsgálta, hogy indokolt-e a Kérelmezett jogsértése miatt adatvédelmi bírság 
kiszabása.  E  körben  a  Hatóság  a  GDPR  83.  cikk  (2)  bekezdése  és  az  Infotv.75/A.  §-a  alapján 
hivatalból mérlegelte  az  ügy  összes  körülményét  és  megállapította,  hogy  a jelen  eljárásban  bírság 
kiszabása nem szükséges a Kérelmezett első alkalommal történt jogsértése okán. 
 

(50)  Mindezek alapján a Hatóság elutasította a Kérelmezőnek a bírság kiszabására vonatkozó kérelmét 

határozatában. 
 
 
IV.6. A Hatóság döntése a kamerák leszereltetésére irányuló kérelemről 
 

(51)  A Kérelmező kérelmében arra kérte a Hatóságot, hogy szereltesse le a vizsgált kamerákat. 

 

(52)  A Kérelmezett nyilatkozatai, valamint a Jegyző által lefolytatott helyszíni szemle iratanyaga alapján a 
Hatóság megállapította, hogy az Ingatlan területén már nem üzemelnek kamerák, azok leszerelésre 
kerültek és az azt működtető központi egység is szét lett kapcsolva. 
 

(53)  Az  előbbiekből  következően  az  adatvédelmi  hatósági  eljárás  okafogyottá  vált  a  Kérelmező  ezen 
kérelme vonatkozásában, ezért a Hatóság azt végzésében megszüntette e kérelem tekintetében az 
Ákr. 47. § (1) bekezdés c) pontja alapján. 

 

 

V. Jogkövetkezmények 

 
(54)  A Kérelmező kérelmére megállapította a Hatóság, hogy a Kérelmezett az Ingatlan udvarának és a 
közterület megfigyelésével megsértette a GDPR 6. cikk (1) bekezdését, ugyanis a Kérelmező és a 
közterületen tartózkodó érintettek személyes adatait megfelelő jogalap nélkül kezelte, a GDPR 58. 
cikk (2) bekezdés b) pontja alapján pedig elmarasztalta a Hatóság a Kérelmezettet.  
 

(55)  A  Hatóság  határozatában  a  Kérelmezőnek  a  bírság  kiszabására,  valamint  a  jogsértéstől  történő 

eltiltásra irányuló kérelmeit elutasította. 
 

(56)  A Hatóság végzésében az adatvédelmi hatósági eljárást a kamerák leszereltetésére irányuló kérelem 

vonatkozásában az Ákr. 47. § (1) bekezdés c) pontja alapján megszüntette. 
 

 

VI. Egyéb kérdések 

 
(57)  A Hatóság hatáskörét az Infotv. 38. § (2) és (2a) bekezdése határozza meg, illetékessége az ország 

egész területére kiterjed. 
 

(58)  Az  Ákr.  112.  §  (1)  bekezdése,  a  116.  §  (1)  bekezdése,  illetve  a  114.  §  (1)  bekezdése  alapján  a 

határozattal szemben közigazgatási per útján van helye jogorvoslatnak. 
 

(59)  Az Ákr. 112. § (2) bekezdés d) pontja, a 116. § (1) bekezdése, illetve a 114. § (1) bekezdése alapján 

a végzéssel szemben közigazgatási per útján van helye jogorvoslatnak. 
 

 

9 

(60)  A  közigazgatási  per  szabályait  a  közigazgatási  perrendtartásról  szóló  2017.  évi  I.  törvény  (a 
továbbiakban: Kp.) határozza meg. A Kp. 12. § (1) bekezdése alapján a Hatóság döntésével szembeni 
közigazgatási per törvényszéki hatáskörbe tartozik, a perre a Kp. 13. § (3) bekezdés a) pontjának aa) 
alpontja alapján a Fővárosi Törvényszék kizárólagosan illetékes. 
 

(61)  A  Kp.  124.  §  (2)  bekezdés  c)  pontja  alapján  a  bíróság  törvény  eltérő  rendelkezésének  hiányában 
egyszerűsített perben jár el az eljárást megszüntető döntésével kapcsolatos perben. A Kp. 124. § (5) 
bekezdése szerint az egyszerűsített pert a bíróság tárgyaláson kívül bírálja el. 
 

(62)  A  Kp.  27.  §  (1)  bekezdés  b)  pontja  alapján  kötelező  a  jogi  képviselet  a  Fővárosi  Törvényszék 
hatáskörébe tartozó perben. A Kp. 39. § (6) bekezdése szerint – ha törvény eltérően nem rendelkezik 
– a keresetlevél benyújtásának a közigazgatási cselekmény hatályosulására halasztó hatálya nincs. 
 

(63)  A  Kp.  29.  §  (1)  bekezdése  és  erre  tekintettel  a  Pp.  604.  §  szerint  alkalmazandó,  az  elektronikus 
ügyintézés  és  a  bizalmi  szolgáltatások  általános  szabályairól  szóló  2015.  évi  CCXXII.  törvény  (a 
továbbiakban:  E-ügyintézési  tv.)  9.  §  (1)  bekezdés  b)  pontja  szerint  az  ügyfél  jogi  képviselője 
elektronikus kapcsolattartásra kötelezett.  
 

(64)  A keresetlevél benyújtásának idejét és helyét a Kp. 39. § (1) bekezdése határozza meg. A tárgyalás 
tartása  iránti  kérelem  lehetőségéről  szóló  tájékoztatás  a  Kp.  77.  §  (1)-(2)  bekezdésén  alapul.  A 
közigazgatási  per illetékének mértékét  az  illetékekről  szóló  1990.  évi  XCIII.  törvény  (továbbiakban: 
Itv.)  45/A.  §  (1)  bekezdése  határozza  meg.  Az  illeték  előzetes  megfizetése  alól  az  Itv.  59.  §  (1) 
bekezdése és 62. § (1) bekezdés h) pontja mentesíti az eljárást kezdeményező felet. 
 

(65)  A Hatóság túllépte az Infotv. 60/A.§ (1) bekezdése szerinti ügyintézési határidőt, ezért 10.000 Ft, azaz 
tízezer  forint  illeti  meg  a  Kérelmezőt  –  választása  szerint  –  bankszámlára  utalással  vagy  postai 
utalvánnyal az Ákr. 51. § (1) bekezdés b) pontja alapján. 

 
 

Kelt: Budapest, az elektronikus aláírás és időbélyeg szerint 

 
 
 
                                                                                                                                elnök 
 

c. egyetemi tanár 

Dr. habil. Péterfalvi Attila 

