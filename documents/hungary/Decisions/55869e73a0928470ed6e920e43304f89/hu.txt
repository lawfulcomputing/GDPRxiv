 

 
 

Ügyiratszám:  NAIH-3977-4/2023. 

Tárgy:  határozat 

 

HATÁROZAT 

 

A Nemzeti Adatvédelmi és Információszabadság Hatóság (a továbbiakban: Hatóság) előtt dr. Nehéz-
Posony Katinka ügyvéd által képviselt Kérelmező neve (a továbbiakban: Kérelmező) által a dr. Nagy 
János  ügyvéd  által  képviselt  Kérelmezett  neve-vel  (a  továbbiakban:  Kérelmezett)  szemben  a 
hírportál.hu  internetes  felületen  megjelent  hírcikkekhez  kapcsolódó  jogellenes  adatkezelés  és 
érintetti  jogok  megsértése  tárgyában  benyújtott  kérelme  (a  továbbiakban:  Kérelem)  alapján  indult 
adatvédelmi hatósági eljárásban az alábbi döntéseket hozza. 
 
A Hatóság a Kérelmező kérelmének részben helyt ad és megállapítja, hogy 

I. 

a Kérelmezett adatkezelése során  

a.  megfelelő 

jogalap  nélkül  hozta  nyilvánosságra  a  Kérelmező 

jelen  határozat  (81) 
bekezdésében  megjelölt  személyes  adatait  a  Cikk1.  URL  (a  továbbiakban:  Cikk1.)  és  a 
Cikk2.  URL  (a  továbbiakban:  Cikk2.)  linkeken  közölt  hírcikkekben,  ezzel  megsértette  az 
általános adatvédelmi rendelet 6. cikk (1) bekezdését; 

b.  azzal,  hogy  a  Kérelmező  érintetti  kérelmére  adott  válaszában  csak  általánosan,  a  saját 
érdekeit  hangsúlyozva,  a  Kérelmező  személyes  jogának  figyelmen  kívül  hagyásával 
végezte el a jogos érdekét alátámasztó érdekmérlegelést, és ebből fakadóan nem törölte 
a Kérelmező jogellenesen kezelt személyes adatait, megsértette az általános adatvédelmi 
rendelet 17. cikk (1) és (3), valamint a 21. cikk (1) bekezdését; 

c.  azzal, hogy a Kérelmező érintetti kérelmére adott válaszában nem nyújtott tájékoztatást a 
panaszolt cikkekhez kapcsolódóan végzett adatkezeléséről, valamint az általa a Kérelmező 
vonatkozásában kezelt adatokról, megsértette az általános adatvédelmi rendelet 14. cikk 
(2), 15. cikk (1) és (3) bekezdését.  

II.  A Hatóság hivatalból megállapítja, hogy a Kérelmezett az I. a. pont szerinti cikkekben a jelen 
határozat (81) szakaszában megjelölt személyes adatok nyilvánosságra hozatalával megsértette 
az általános adatvédelmi rendelet 5. cikk (1) bekezdés a.), b) és c) pontját, valamint az 5. cikk (2) 
bekezdését.  

III.  Az I. és a II. pont szerinti adatvédelmi jogsértések jogkövetkezményeként  

a)  hivatalból  10.000.000.-,  azaz  Tízmillió  forint  összegű  adatvédelmi  bírságot  állapít  meg, 

valamint 

b)  az általános adatvédelmi rendelet 58. cikk (2) bekezdés g) pontja alapján a jelen határozat 
megtámadására nyitva álló keresetindítási határidő lejártát, illetve közigazgatási per esetén a 
bírósági  döntés  jogerőssé  válását  követően  elrendeli  az  I.  pontban  meghatározott 
jogosulatlanul kezelt személyes adatok Cikk1.-ből és Cikk2.-ből történő azonnali törlését; 

c)  az  általános  adatvédelmi  rendelet  58.  cikk  (2)  bekezdés  f)  pontja  alapján  a  határozat 
megtámadására nyitva álló keresetindítási határidő lejártáig, illetve közigazgatási per esetén 
a  bíróság  jogerős  határozatáig  a  Cikk1.-ben  és  Cikk2.-ben  közzétett  személyes  adatok 
elérését, mint adatkezelést ideiglenes intézkedésként átmenetileg korlátozza.  

IV. 

A  Kérelmezett  a  III.  b)  és  c)  pontokban  megjelölt  kötelezettség  teljesítését  az  intézkedés 
megtételétől  számított  15  napon  belül 
írásban  –  az  azt  alátámasztó  bizonyítékok 
előterjesztésével együtt – köteles igazolni a Hatóság felé. 

V.  A Hatóság a Kérelmező kérelmét a fentieket meghaladóan elutasítja.  

A  III.  a)  pontja  szerinti  bírságot  a  jelen  határozat  véglegessé  válásától  számított  30  napon  belül  a 
Hatóság  központosított  bevételek  beszedése  célelszámolási  forintszámlája  (10032000-01040425-
00000000 Központosított beszedési számla IBAN: HU83 1003 2000 0104 0425 0000 0000) javára kell 
megfizetni. 

Az összeg átutalásakor a NAIH/3977/2023. BÍRS. számra kell hivatkozni. 

………………………………………………………………………………………….………………………………………………… 
1055 Budapest 
Falk Miksa utca 9-11. 

ugyfelszolgalat@naih.hu 
www.naih.hu 

Tel.: +36 1 391-1400 
Fax: +36 1 391-1410 

 

Ha  Kérelmezett  a  bírságfizetési  kötelezettségének  határidőben  nem  tesz  eleget,  késedelmi  pótlékot 
köteles fizetni. A késedelmi pótlék mértéke a törvényes kamat, amely a késedelemmel érintett naptári 
félév első napján érvényes jegybanki alapkamattal egyezik meg. 

A  jelen  határozatban  megállapított  adatvédelmi  jogsértések  jogkövetkezményeként  meghatározott 
adatkezelői cselekmény végre nem hajtása, valamint a kiszabott adatvédelmi bírság és késedelmi pótlék 
meg nem fizetése esetén a Hatóság elrendeli a határozat végrehajtását. 

A  jelen  határozattal  szemben  közigazgatási  úton  jogorvoslatnak  nincs  helye,  de  az  a  közléstől 
számított  30  napon  belül  a  Fővárosi  Törvényszékhez  címzett  keresetlevéllel  közigazgatási  perben 
megtámadható.  A  keresetlevelet  a  Hatósághoz  elektronikusan1  kell  benyújtani,  amely  azt  az  ügy 
irataival együtt továbbítja a bíróságnak. A tárgyalás tartása iránti kérelmet a keresetlevélben jelezni 
kell.  A  teljes  személyes  illetékmentességben  nem  részesülők  számára  a  bírósági  felülvizsgálati 
eljárás  illetéke  30.000  Ft,  a  per tárgyi  illetékfeljegyzési  jog  alá  esik.  A  Fővárosi  Törvényszék  előtti 
eljárásban a jogi képviselet kötelező. 

 
 

I. A Kérelem 

I N D O K O L Á S  

 

(1)  Kérelmező 2022. február 9-én e-Papíron nyújtotta be kérelmét, melyben a Kérelmezett sajtóterméke 
(www.hírportál.hu)  által  megjelentetett  és  alább  hivatkozott  hírcikkekben  megvalósított 
adatkezeléseket  kifogásolta.  Kérte,  hogy  a  Hatóság  a  Kérelmezettel  szemben  az  Infotv.  60.  §  (1) 
bekezdése alapján indítson adatvédelmi hatósági eljárást és 

-  az  Infotv.  61.  §  (1)  bekezdés  b)  pont  ba)  pontja  alapján  állapítsa  meg  a  Kérelmezettnek  a 
Kérelmező érintett személyes adatainak jogszerűtlen kezelését és az általános adatvédelmi 
rendeletben foglalt érintetti jogok megsértését; 

-  61. § (1) bekezdés b) pont bc) pontja alapján rendelje el a jogszerűtlenül kezelt adatok törlését; 
-  61. § (1) bekezdés b) pont bd) pontja alapján tiltsa meg a további adatkezelést; 
-  61. § (1) bekezdés b) pont bg) pontja alapján szabjon ki bírságot az adatkezelővel szemben: 

(2)  Cikk1: „Cikk1. címe” című cikk (megjelenés: 2019.02.25., elérhető: Cikk1. URL) a Kérelmezőnek egy 
büntetőeljárásban  tett  tanúvallomása  alapján  közöl  személyes  adatokat  a  Kérelmező  szülésznői 
szakmai  tevékenysége,  illetve  a  büntetőeljárásban  betöltött  szerepe  vonatkozásában.  A  cikkben 
jelenleg (2023.04.05.) már nem elérhető a Kérelmezőt ábrázoló panaszolt képfelvétel.  

(3)  Cikk2.: „Cikk2. címe” című írás (megjelenés: 2021.08.10., elérhető: Cikk2. URL a Kérelmezőnek egy 
csecsemőhalállal  összefüggésben  indult  büntetőeljárásban  tett  tanúvallomása  kapcsán  értékeli  a 
szakmai  működését,  és  a  Kérelmezőnek  az  újszülött  halálát  eredményező  állítólagos  felelősségét 
firtatja, személyét összefüggésbe hozza más csecsemőhalál-tragédiákkal, és a Kérelmező alapvető 
szakmai  ismereteinek,  valamint  a  foglalkozása  gyakorlásához  szükséges  végzettség  és  hatósági 
engedélyek hiányát állítja. A panaszolt Cikk2. módosított tartalommal érhető el (2023.04.05.): a cikk 
tartalmi  része  előtt  idézőjelben  a  következő  dőlt  betűvel  szedett  tartalom  érhető  el:  „Az  alperes 
megsértette  a  felperes  jó  hírnévhez  fűződő  személyiségi  jogát  azzal,  hogy  a  cikkben  valótlanul 
híresztelte,  hogy  a  felperes  […]  Az  alperes  sérti  a  felperesnek  a  személyes  adatok  védelméhez 
fűződő  személyiségi  jogát,  mert  az  alperes  megfelelő  jogalap  nélkül  és  a  felperes  által  kifejezett 
tiltakozással  szemben  igazolt  kényszerítő  erejű  jogos  érdek  nélkül,  a  tisztességes  adatkezelés,  a 
célhoz  kötöttség  és  pontosság  alapelveit  megsértve  kezeli  a  felperesnek  a  szakmai  működésére, 
szakmai  ismereteire,  továbbá  büntetőeljárásban  tett  tanú  vallomásával  összefüggő  személyes 
adatait, illetve képmását, mint személyes adatot.” 

(4)  Kérelmező  előadta,  hogy  férje  ismert  ellenzéki  politikus,  ugyanakkor  a  szülésznői  képzettség 
megszerzése és a tragikus halálesetek házastársának a politikai karrierje előtt történtek. A Kérelmező 
nem sérelmezte azoknak a személyes adatoknak a kezelését és nyilvánosságra hozatalát, amelyek 
a  családi  állapotával,  illetve  a  férjével  közös  gazdálkodó  szervezetben  betöltött  szerepével 

1  A  közigazgatási  per  kezdeményezésére  a  NAIH_K01  elnevezésű űrlap  szolgál,  mely  letölthető  a  https://www.naih.hu/kozig-hatarozat-
birosagi-felulvizsgalata linkről 

 

 

2 

 

kapcsolatosak.  A  sérelmezett  adatkezelések  ugyanakkor  a  Kérelmező  szakmai  tevékenységéhez 
kapcsolódnak, így nem minősülnek közéleti tevékenységnek, illetve a Kérelmező közszereplésével 
összefüggő információnak.  

(5)  Kérelmező a szülésznői tevékenységével összefüggésben kérte a következő személyes adatainak 
törlését:  neve  –  a  férjére  utaló  módon  is;  képmása;  végzettségére  illetve  annak  vélt  hiányára 
vonatkozó adata; tevékenységével összefüggésben vélt szakmai  járatlanságra vonatkozó adata; a 
gyermekek  haláleseteivel  kapcsolatos  tanúvallomása  abban  a  negatív  összefüggésben,  hogy 
„egyelőre” tanúként szerepel. Végül a Kérelmező kérte a cikkek kereső címkéi közül teljes nevének 
törlését.  

(6)  A Kérelmező 2021. december 15. napján érintetti kérelemmel fordult a Kérelmezetthez, melyben az 

általános adatvédelmi rendelet 

a.)  15. cikke szerint tájékoztatást kért a kezelt személyes adatai vonatkozásában, 
b.)  15. cikk (3) bekezdése alapján kérte a Kérelmezett kezelésében lévő és a panaszolt cikkekben 

közzé nem tett személyes adatai másolatának megküldését, 

c.)  a 21. cikk (1) bekezdése szerint tiltakozott az adatkezelés ellen és 
d.)  a 17. cikk (1) alapján kérte a személyes adatai törlését. 
e.)  Emellett  kérte  a  Kérelmezett  tájékoztatását  arról,  hogyan  tett  eleget  12.  és  14.  cikkekben 

foglaltaknak. 

(7)  A Kérelmezett 2022. január 10-én kelt válasza szerint az alkotmányos és törvényi előírások alapján 
a kifogásolt cikkben nyilvánosságra hozott adatokat a szerkesztőség egy széles körben érdeklődésre 
számot  tartó,  kiemelt  tárgyi  súlyú  közéleti  vitájában  véleményformálásra  használta  fel  annak 
érdekében,  hogy  a  közvéleményt  a  véleménynyilvánítás  szabadsága  keretében  tájékoztassa, 
hozzájárulva ezzel a közéleti vitához, annak érdemi megítéléséhez. Álláspontja szerint a kifogásolt 
cikkben jogtalan adatkezelés nem történt. 
 
 

II. Tényállás 

(8)  A  sérelmezett  cikkek  vonatkozásában  megállapítható,  hogy  a  Cikk1.-ben  a  Kérelmezett  egy 
nyilvános,  bárki  számára  hozzáférhető  közösségi  oldalon  egy  ismert  gyermekorvos  által  2019. 
február 24-én tett bejegyzésből és a Kérelmező 2019. január 4-én bíróság előtt tett tanúvallomásából 
nyilvánosságra került információkat megismételve, valamint  a  hivatkozott hírportál1-n elérhető cikk 
(hivatkozott  cikk1  URL,  2019.  február  22.)  belinkelésével  közölt  adatokat  a  Kérelmező  szülésznői 
tevékenységével  kapcsolatban.  Cikk1.  2019.  február  25.  óta  módosított  tartalommal  jelenleg  is 
elérhető a Kérelmezett internetes oldalán. 

(9)  A  Cikk1.-ben  közölt  képmás  a  Kérelmezőt  olyan  környezetben  ábrázolja,  ahol  az  intézeten  kívüli 
szülés szakmai szabályairól, feltételeiről és kizáró okairól szóló 35/2011. (III. 1.) Korm. rendeletben 
meghatározott  tárgyi  és  higiénés  feltételek  közül  a  „szülésre  alkalmas  tiszta  ágy”  azonosítható. 
Emellett a fotón bemutatott szoba falai és padlózata csempézettek, mely hasonlóan az intézményben 
biztosított körülményekhez, a higiénia biztosítását szolgálja. 

(10) A kifogásolt képmás – mely jelenleg már nem elérhető a kifogásolt Cikk1.-ben – tartalma a következő 
volt:  a  Kérelmező  civil  ruhában,  egy  hálószoba-jellegű  helyiségben  egy  színes  huzatú  franciaágy 
mellett ült, ugyanakkor a fal és padló csempézett.  

(11)   A Cikk2. 2021. augusztus 10. napján, illetve korábban megjelent sajtóhírek után közlését valósítja 
meg.  Kérelmezetti  nyilatkozat  hiányában  a  Hatóság  a  Cikk2.-ben  a  további  belinkelt  cikkeket 
[„hivatkozott hírportál2.” - 2021.08.10. – hivatkozott cikk2 URL, „két olyan csecsemő” - 2019.02.07. – 
hivatkozott cikk3 URL, „hét hetes volt” - 2019/02 – hivatkozott cikk4 URL, „hivatkozott hírportál2.” - 
2021.08.10. – hivatkozott cikk5 URL] kezeli forrásként. Cikk2. jelenleg is elérhető a Kérelmezett online 
felületén. 

(12)  A Hatóság a NAIH-2809-2/2022. számú végzésében nyilatkozattételre hívta fel a Kérelmezettet és 

tájékoztatta a Kérelmezőt az adatvédelmi hatósági eljárás megindításáról. 

(13)  A  Kérelmezett  Nyilatkozat1.-ben  (NAIH-2809-6/2022)  fejtette  ki  álláspontját.  Hivatkozott  az 
Alaptörvény  IX.  cikk  (1)-(2)  bekezdésére,  az  Smtv.  10.  §-ára,  emellett  hangsúlyozta:  a  kifogásolt 

 

3 

 

cikkben  nyilvánosságra  hozott  adatokat  a  szerkesztőségük,  mint  sajtószerv  napjaink  egyik  széles 
körben  érdeklődésre  számot  tartó,  kiemelt  tárgyi  súlyú  közéleti  vitájában  véleményformálásra 
használta fel annak érdekében, hogy a közvéleményt a véleménynyilvánítás szabadsága keretében, 
az  abból  eredő  sajtószabadság  és  tájékoztatáshoz  való  jog,  mint  alapjogok  gyakorlása  révén 
megfelelően  tájékoztassa,  hozzájárulva  ezzel  a  közéleti  vitához,  annak  érdemi  megítéléséhez. 
Álláspontja szerint a kifogásolt cikkben jogtalan adatkezelés nem történt. A Cikk1. forrásaként orvos 
neve  orvos  közösségi  oldalán  található  bejegyzést  [közösségi  portál  bejegyzése  URL],  a  Cikk2. 
forrásaként az hivatkozott hírportál2.hu azonos témájú cikkét jelölte meg, de pontos elérési úttal nem 
hivatkozta a forráscikket.  

(14)  A  Hatóság  ismételt  felhívására  Kérelmezett  Nyilatkozat2.-ben  (NAIH-2809-8/2022)  álláspontját 
annyiban egészítette ki, hogy véleménye szerint az általa hivatkozott közéleti vita a kifogásolt cikkek 
megjelentetésekor is még aktuális volt.  

(15)  A Hatóság ezt követően további nyilatkozattételre hívta fel a Kérelmezőt, aki válaszához (NAIH-2809-
11/2022.) csatolta a Fővárosi Ítélőtábla Sajtótitkársága 2021. június 11-én kelt írásbeli közleményét 
az 
helybenhagyásáról 
[https://fovarosiitelotabla.birosag.hu/sajtokozlemeny/20210611/fovarosi-itelotabla-helybenhagyta-
az-un-k-vitamin-ugyben-hozott-elsofoku, a továbbiakban: bírósági sajtóközlemény].  

K-vitamin 

elsőfokú 

ügyben 

hozott 

ítélet 

ún. 

(16)  A Kérelmező a Cikk1-ben megjelent képmás vonatkozásában előadta, hogy olyan fényképet használt 
a Kérelmezett, amely eredetileg a magazin neve magazin magyar nyelvű oldalán 2018.01.21. napján 
a Kérelmezővel készített interjú illusztrációjaként jelent meg szerző neve szerzőtől az magazin cikk 
címe  című  cikkben  [magazin  cikk  URL].  A  Kérelmező  a  fénykép  elkészítésekor  kizárólag  ennek  a 
cikknek az illusztrálásához járult hozzá. Véleménye szerint önmagában az, hogy a kép egy egyébként 
nyilvánosan elérhető fórumon megtalálható, nem teszi a hozzájárulást szükségtelenné, hiszen eltérő 
célú és semmilyen jogalappal nem rendelkező felhasználás történt.  

(17)  A  Kérelmező  kifejtette  továbbá,  hogy  szülésznői  praxisával  kapcsolatban  ellene  sosem  folyt  sem 
büntető, sem egyéb (bírósági) eljárás, így annak kezdetéről és lezárásáról sem tud nyilatkozni. Nem 
volt  olyan  hivatalos  ügye,  amelyben  az  ő  szakmai  felelősségét  vitatták  vagy  vizsgálták  volna.  A 
Kérelmezőt tanúként meghallgatta a Budapest Környéki Törvényszék a 7.B.26/2017. számú ügyben 
2019.  január  4-én,  melyben  az  eljárás  egy  olyan  szülőpár  ellen  indult,  akiknek  a  gyermeke  2012. 
november  12-én  született  a  Kérelmező  praxisában,  intézeten  kívül,  és  aki  két  hónapos  korában 
meghalt.  A  Kérelmező  a  büntetőeljárás  során  arról  tanúként  arról  nyilatkozott,  hogy  az  újszülött 
kapott-e  K-vitamint,  és  annak  beadása  kinek  a  feladata  és  felelőssége.  A  Kérelmező  szakmai 
felelőssége  nem  merült  fel  az  eljárás  során,  a  Fővárosi  Ítélőtábla  másodfokú  ítéletében 
helybenhagyta az ún. K-vitamin ügyben hozott elsőfokú ítéletet, mely a szülők felelősségét állapította 
meg. 

(18)  A Cikk2. két másik halálesetet is megemlít a Kérelmezővel összefüggésben, úgy állítva be, mintha a 
Kérelmező szülésznői tevékenysége eredményezte volna azokat. Az egyik, 2015-ben történt esetben 
a Kérelmező által kísért szülés során halva született egy újszülött. Eljárás az ügyben nem indult, a 
Kérelmezőt szakmai felelősség a halálesetért nem terhelte. A másik eset 2015 májusában a médiából 
az „média megjelölés”-ként ismert ügy, amelyben a 19 hónapos gyermek halálához a Kérelmezőnek 
nincs köze, a hivatkozott hírportál3. online hírfelületen 2019. január 8-án megjelent cikk [hivatkozott 
hírportál3 cikk URL] szerint az települési gyermek, valamint a K-vitamin hiánya miatt elhunyt gyermek 
tragédiájában  egy  személy  volt  közös:  a  gyermekorvos  és  nem  a  Kérelmező.  A  haláleseteket 
azonban a Kérelmezett a cikkekben megtévesztő módon úgy tárta a nyilvánosság elé, hogy a cikk 
tartalmi  egészéből  és  a  címéből  is  arra  lehet  következtetni,  mintha  azok  a  Kérelmező  szakmai 
felkészületlensége  következményei  lennének,  valójában  tehát  hamis  következtetéseket  sugallva 
valótlan adatokat közöl a Kérelmezőről. 

(19)  A  Kérelmező  álláspontja  szerint  a  Kérelmezett  cikkeiben  valótlanul  állította  az  alábbiakat,  így  az 

adatkezelése is szükségképpen pontatlan, jogsértő: 

-  valótlan,  hogy  a  Kérelmezőnek  bármely  csecsemő  halálához  köze  lett  volna,  vagy  ezzel 

összefüggésben felelősség terhelte volna 
valótlan, hogy nem volt szakmai végzettsége 
valótlan, hogy engedély nélkül végzett szülésznői tevékenységet 
valótlan, hogy a szükséges szakmai ismeretei hiányoztak volna 

- 
- 
- 

 

4 

 

- 

valótlan,  hogy  a  születést  követően  a  csecsemőnek  adandó  K-vitaminnal  kapcsolatban  a 
bábát terheli bármilyen szakmai felelősség. 

(20)  A  Hatóság  felhívására  a  Kérelmezett  Nyilatkozat3.-ban  (NAIH-2809-12/2022,)  kifejtette,  hogy  az 
érintetti  kérelem  megválaszolása  során  a  Kérelmezett  nem  vette  figyelembe  a  kérelemhez  csatolt 
jogerős  ítéletet,  mivel  abban  nem  volt  peres  fél,  illetve  az  ítélet  nem  adatkezelésre  vonatkozott. 
Csatolta  továbbá  orvos  neve  közösségi  oldalának  2019.  február  24-ei  bejegyzését,  mely  a  Cikk1. 
forrása, és jelenleg is elérhető.  

(21)  A Hatóság ismételt felhívására Kérelmezett Nyilatkozat4.-ben (NAIH-2809-16/2022.) közölte: ugyan 
ismeri a bírósági sajtóközleményt, azonban Cikk1. és Cikk 2. megjelentetése a közéleti vitát szolgálja, 
hiszen  mindig  kiemelt  közérdeklődésre  tartanak  számot  azon  családi  tragédiák,  amelyek  során 
csecsemőkorú  gyermekek  haltak  meg.  A  tragédiák  miatt  indult  büntetőeljárások  szintén  jelentős 
közérdeklődésre tartanak számot, amelyek között szerepel a cikkekben szerepeltetett  eljárás is. A 
közéleti vita aktualitását igazolja, hogy Kérelmező aktív közéleti, politikai szerepet vállalt, amikor az 
elmúlt  időszakban  aktívan  kampányolt  politikus  férje  mellett.  Ezen  aktív  közéleti  szereplés  miatt  a 
Kérelmező személye és egyéb tevékenysége is közérdeklődésre tart számot. 

(22)  A  Kérelmező  aktív  közéleti,  politikai  szerepvállalását  és  közszereplői  státuszát  Kérelmezett 

Nyilatkozat5.-ben (NAIH-2809-19/2022.,) három, 2022. évben közölt cikkel támasztotta alá: 

-  URL1,  
-  URL2, 
-  URL3. 

(23)  Kérelmezett a Cikk1.-ben nyilvánosságra hozott képmás vonatkozásában megjelölte annak forrását: 
magazin cikk URL. Kifejtette továbbá, hogy a kifogásolt képmás – amely már korábban is megjelent 
más  internetes  oldalakon  a  Kérelmező  hozzájárulásával  és  a  kifogásolt  cikk  alapját  is  képező 
tevékenységével  összefüggésben  –  egy  közérdekű  társadalmi  vitához  járul  hozzá  azzal,  hogy 
bemutat  egy  olyan  személyt,  aki  ezen  társadalmi  vita  közvetlen  érintettje  (szereplője).  Álláspontja 
szerint a korlátozás törvényi feltételei teljesültek, mivel a kifogásolt cikk a közügyek szabad vitatását 
célozta,  a  kép  olyan  információt  tartalmaz,  amely  ezt  a  vitát  előmozdította,  így  a  képmás 
felhasználásához való hozzájárulás hiánya szükséges és arányos korlátozást jelentett (Ptk. 2:44. §). 

(24)  A Hatóság tájékoztatta a Kérelmezőt (NAIH-3977-2/2023.) és a Kérelmezettet (NAIH-3977-1/2023.) 
a  bizonyítási  eljárás  befejezéséről,  és  ezzel  kapcsolatban  felhívta  figyelmét  a  nyilatkozattételi, 
valamint  az  iratbetekintési  jog  gyakorlására.  A  végzés  kézbesítése  a  Kérelmező  részére  2023. 
március  9-én,  a  Kérelmezett  részére  2023.  március  21-én  sikeresen  megtörtént.  Jelen  ügy 
vonatkozásában nyilatkozattétellel, iratbetekintési kérelemmel egyik fél sem fordult a Hatósághoz. 
 
 
III. Alkalmazott jogszabályi rendelkezések 

(25)  Magyarország  Alaptörvénye  (a  továbbiakban:  Alaptörvény)  VI.  cikk  (3)  bekezdése  szerint 
mindenkinek joga van személyes adatai védelméhez, valamint a közérdekű adatok megismeréséhez 
és terjesztéséhez.  

(26)  Az Alaptörvény IX. cikk (1) és (4) bekezdései alapján mindenkinek joga van a véleménynyilvánítás 
szabadságához. A véleménynyilvánítás szabadságának a gyakorlása nem irányulhat mások emberi 
méltóságának a megsértésére.  

(27)  Az Alaptörvény IX. cikk (2) bekezdése szerint Magyarország elismeri és védi a sajtó szabadságát és 
sokszínűségét,  biztosítja  a  demokratikus  közvélemény  kialakulásához  szükséges  szabad 
tájékoztatás feltételeit. 

(28)  A  természetes  személyeknek  a  személyes  adatok  kezelése  tekintetében történő  védelméről  és  az 
ilyen adatok szabad áramlásáról, valamint a 95/46/EK irányelv hatályon kívül helyezéséről szóló (EU) 
2016/679 rendelet (a továbbiakban: általános adatvédelmi rendelet) 2. cikk (1) bekezdése alapján 
az  általános  adatvédelmi  rendeletet  kell  alkalmazni  a  személyes  adatok  részben  vagy  egészben 
automatizált módon történő kezelésére, valamint azoknak a személyes adatoknak a nem automatizált 
módon történő kezelésére, amelyek valamely nyilvántartási rendszer részét képezik, vagy amelyeket 
egy nyilvántartási rendszer részévé kívánnak tenni. 

 

5 

 

(29)  A  GDPR  4.  cikk  1.  pontja  alapján  „személyes  adat”:  azonosított  vagy  azonosítható  természetes 
személyre  („érintett”)  vonatkozó  bármely  információ;  azonosítható  az  a  természetes  személy,  aki 
közvetlen vagy közvetett módon, különösen valamely azonosító, például név, szám, helymeghatározó 
adat, online azonosító vagy a természetes személy testi, fiziológiai, genetikai, szellemi, gazdasági, 
kulturális vagy szociális azonosságára vonatkozó egy vagy több tényező alapján azonosítható. 

(30)  Az általános adatvédelmi rendelet 4. cikk 2. pontja alapján „adatkezelés”: a személyes adatokon vagy 
adatállományokon  automatizált  vagy  nem  automatizált  módon  végzett  bármely  művelet  vagy 
műveletek  összessége,  így  a  gyűjtés,  rögzítés,  rendszerezés,  tagolás,  tárolás,  átalakítás  vagy 
megváltoztatás,  lekérdezés,  betekintés,  felhasználás,  közlés  továbbítás,  terjesztés  vagy  egyéb 
módon történő hozzáférhetővé tétel útján, összehangolás vagy összekapcsolás,  korlátozás, törlés, 
illetve megsemmisítés. 

(31)  Az általános adatvédelmi rendelet 4. cikk 7. pontja alapján: „adatkezelő”: az a természetes vagy jogi 
személy,  közhatalmi  szerv,  ügynökség  vagy  bármely  egyéb  szerv,  amely  a  személyes  adatok 
kezelésének céljait és eszközeit önállóan vagy másokkal együtt meghatározza; ha az adatkezelés 
céljait és eszközeit az uniós vagy a tagállami jog határozza meg, az adatkezelőt vagy az adatkezelő 
kijelölésére vonatkozó különös szempontokat az uniós vagy a tagállami jog is meghatározhatja. 

(32)  Az  általános  adatvédelmi  rendelet  5.  cikk  (1)  bekezdés  b)  pontja  alapján  személyes  adat  csak 
meghatározott,  egyértelmű  és  jogszerű  célból  gyűjthető,  és  ezekkel  a  célokkal  össze  nem 
egyeztethető módon nem kezelhető („célhoz kötöttség”), a c) pontja alapján a személyes adatok az 
adatkezelés céljai szempontjából megfelelőek és relevánsak kell, hogy legyenek, és a szükségesre 
kell korlátozódniuk („adattakarékosság”). 

(33)  Az  általános  adatvédelmi  rendelet  5.  cikk  (2)  bekezdése  értelmében  az  adatkezelő  felelős  az  (1) 
igazolására 

továbbá  képesnek  kell 

lennie  e  megfelelés 

bekezdésnek  való  megfelelésért, 
(„elszámoltathatóság”). 

(34)  Az általános adatvédelmi rendelet 6. cikk (1) bekezdése alapján személyes adat kizárólag akkor és 

annyiban kezelhető jogszerűen, ha legalább az alábbiak egyike teljesül: 

a)  az  érintett  hozzájárulását  adta  személyes  adatainak  egy  vagy  több  konkrét  célból  történő 
kezeléséhez; 
f)  az  adatkezelés  az  adatkezelő  vagy  egy  harmadik  fél  jogos  érdekeinek  érvényesítéséhez 
szükséges,  kivéve,  ha  ezen  érdekekkel  szemben  elsőbbséget  élveznek  az  érintett  olyan  érdekei 
vagy  alapvető  jogai  és  szabadságai,  amelyek  személyes  adatok  védelmét  teszik  szükségessé, 
különösen, ha az érintett gyermek. 

(35)  Az  általános  adatvédelmi  rendelet  14.  cikk  (2)  bekezdése  értelmében  az  adatkezelő  az  érintett 
rendelkezésére  bocsátja  az  érintettre  nézve  tisztességes  és  átlátható  adatkezelés  biztosításához 
szükséges kiegészítő információkat: 

b.) ha az adatkezelés a 6. cikk (1) bekezdésének f) pontján alapul, az adatkezelő vagy harmadik 
fél jogos érdekeiről; 

(36)  Az általános adatvédelmi rendelet  15. cikk (1) bekezdése  szerint  az érintett jogosult arra, hogy az 
adatkezelőtől  visszajelzést  kapjon  arra  vonatkozóan,  hogy  személyes  adatainak  kezelése 
folyamatban  van-e,  és  ha  ilyen  adatkezelés  folyamatban  van,  jogosult  arra,  hogy  a  személyes 
adatokhoz és a következő információkhoz hozzáférést kapjon: 

a)  az adatkezelés céljai; 
b)  az érintett személyes adatok kategóriái; 
c)  azon címzettek vagy címzettek kategóriái, akikkel, illetve amelyekkel a személyes adatokat 
közölték vagy közölni fogják, ideértve különösen a harmadik országbeli címzetteket, illetve 
a nemzetközi szervezeteket; 

d)  adott  esetben  a  személyes  adatok  tárolásának  tervezett  időtartama,  vagy  ha  ez  nem 

lehetséges, ezen időtartam meghatározásának szempontjai; 

e)  az érintett azon joga, hogy kérelmezheti az adatkezelőtől a rá vonatkozó személyes adatok 
helyesbítését,  törlését  vagy  kezelésének  korlátozását,  és  tiltakozhat  az  ilyen  személyes 
adatok kezelése ellen; 

f)  a valamely felügyeleti hatósághoz címzett panasz benyújtásának joga; 
g)  ha  az  adatokat  nem  az  érintettől  gyűjtötték,  a  forrásukra  vonatkozó  minden  elérhető 

információ; 

 

6 

 

h)  a  22.  cikk  (1)  és  (4)  bekezdésében  említett  automatizált  döntéshozatal  ténye,  ideértve  a 
profilalkotást  is,  valamint  legalább  ezekben  az  esetekben  az  alkalmazott  logikára  és  arra 
vonatkozó  érthető  információk,  hogy  az  ilyen  adatkezelés  milyen  jelentőséggel  bír,  és  az 
érintettre nézve milyen várható következményekkel jár. 

(37)  Az  általános  adatvédelmi  rendelet  17.  cikk  (1)  bekezdése  alapján  az  érintett  jogosult  arra,  hogy 
kérésére az adatkezelő indokolatlan késedelem nélkül törölje a rá vonatkozó személyes adatokat, az 
adatkezelő  pedig  köteles  arra,  hogy  az  érintettre  vonatkozó  személyes  adatokat  indokolatlan 
késedelem nélkül törölje, ha az alábbi indokok valamelyike fennáll: 

a)  a személyes adatokra már nincs szükség abból a célból, amelyből azokat gyűjtötték vagy más 

módon kezelték; 

b)  az érintett visszavonja a 6. cikk (1) bekezdésének a) pontja vagy a 9. cikk (2) bekezdésének 
a)  pontja  értelmében  az  adatkezelés  alapját  képező  hozzájárulását,  és  az  adatkezelésnek 
nincs más jogalapja; 

c)  az  érintett  a  21.  cikk  (1)  bekezdése  alapján  tiltakozik  az  adatkezelése  ellen,  és  nincs 
elsőbbséget élvező jogszerű ok az adatkezelésre, vagy az érintett a 21. cikk (2) bekezdése 
alapján tiltakozik az adatkezelés ellen; 

d)  a személyes adatokat jogellenesen kezelték; 
e)  a személyes adatokat az adatkezelőre alkalmazandó uniós vagy tagállami jogban előírt jogi 

kötelezettség teljesítéséhez törölni kell;  

f)  a  személyes  adatok  gyűjtésére  a  8.  cikk  (1)  bekezdésében  említett, 
társadalommal összefüggő szolgáltatások kínálásával kapcsolatosan került sor. 

információs 

(38)  Az  általános  adatvédelmi  rendelet  17.  cikk  (2)  bekezdése  értelmében,  ha  az  adatkezelő 
nyilvánosságra  hozta  a  személyes  adatot,  és  az  (1)  bekezdés  értelmében  azt  törölni  köteles,  az 
elérhető  technológia  és  a  megvalósítás  költségeinek  figyelembevételével  megteszi  az  észszerűen 
elvárható  lépéseket  –  ideértve technikai  intézkedéseket  – annak érdekében,  hogy tájékoztassa az 
adatokat kezelő adatkezelőket, hogy az érintett kérelmezte tőlük a szóban forgó személyes adatokra 
mutató linkek vagy e személyes adatok másolatának, illetve másodpéldányának törlését. 

(39)  Az  általános  adatvédelmi  rendelet  17.  cikk  (3)  bekezdés  alapján  az  (1)  és  (2)  bekezdés  nem 

alkalmazandó, amennyiben az adatkezelés szükséges: 

a)  a véleménynyilvánítás szabadságához és a tájékozódáshoz való jog gyakorlása céljából; 

(40)  Az  általános  adatvédelmi  rendelet  21.  cikk  (1)  bekezdése  alapján  az  érintett  jogosult  arra,  hogy  a 
saját  helyzetével  kapcsolatos  okokból  bármikor  tiltakozzon  személyes  adatainak  a  6.  cikk  (1) 
bekezdésének e) vagy f) pontján alapuló kezelése ellen, ideértve az említett rendelkezésen alapuló 
profilalkotást  is.  Ebben  az  esetben  az  adatkezelő  a  személyes  adatokat  nem  kezelheti  továbbá, 
kivéve,  ha  az  adatkezelő  bizonyítja,  hogy  az  adatkezelést  olyan  kényszerítő  erejű  jogos  okok 
indokolják,  amelyek  elsőbbséget  élveznek  az  érintett  érdekeivel,  jogaival  és  szabadságaival 
szemben,  vagy  amelyek  jogi  igények  előterjesztéséhez,  érvényesítéséhez  vagy  védelméhez 
kapcsolódnak. 

(41)  Az  általános  adatvédelmi  rendelet  77.  cikk  (1)  bekezdés  értelmében  az egyéb  közigazgatási  vagy 
bírósági  jogorvoslatok  sérelme  nélkül,  minden  érintett  jogosult  arra,  hogy  panaszt  tegyen  egy 
felügyeleti hatóságnál – különösen a szokásos tartózkodási helye, a munkahelye vagy a feltételezett 
jogsértés helye szerinti tagállamban –, ha az érintett megítélése szerint a rá vonatkozó személyes 
adatok kezelése megsérti e rendeletet. 

(42)  Az  általános  adatvédelmi  rendelet  85.  cikk (1)  bekezdése  értelmében  a tagállamok  jogszabályban 
összeegyeztetik a személyes adatok e rendelet szerinti védelméhez való jogot a véleménynyilvánítás 
szabadságához  és  a  tájékozódáshoz  való  joggal,  ideértve  a  személyes  adatok  újságírási  célból, 
illetve tudományos, művészi vagy irodalmi kifejezés céljából végzett kezelését is. 

(43)  Az általános adatvédelmi rendelet 85. cikk (2) bekezdése értelmében a személyes adatok újságírási 
célból, illetve tudományos, művészi vagy irodalmi kifejezés céljából végzett kezelésére vonatkozóan 
a tagállamok kivételeket vagy eltéréseket határoznak meg a II. fejezet (elvek), a III. fejezet (az érintett 
jogai), a IV. fejezet (az adatkezelő és az adatfeldolgozó), az V. fejezet (a személyes adatok harmadik 
országokba  vagy  nemzetközi  szervezetek  részére  történő  továbbítása),  a  VI.  fejezet  (független 
felügyeleti  hatóságok),  a  VII.  fejezet  (együttműködés  és  egységesség)  és  a  IX.  fejezet  (az 
adatkezelés különös esetei) alól, ha e kivételek vagy eltérések szükségesek ahhoz, hogy a személyes 

 

7 

 

adatok védelméhez való jogot össze lehessen egyeztetni a véleménynyilvánítás szabadságához és 
a tájékozódáshoz való joggal.  

(44)  Az  általános  adatvédelmi  rendelet  (65)  preambulum-bekezdése  szerint  „[…]  a  személyes  adatok 
további  megőrzése  jogszerűnek  tekinthető,  ha  az  a  véleménynyilvánítás  és  a  tájékozódás 
szabadságához  való  jog  gyakorlása,  valamely  jogi  kötelezettségnek  való  megfelelés,  illetőleg 
közérdekből  végzett  feladat  végrehajtása  vagy  az  adatkezelőre  ruházott  közhatalmi  jogosítvány 
gyakorlása miatt, vagy a népegészségügy területét érintő közérdekből, közérdekű archiválás céljából, 
tudományos és történelmi kutatási célból vagy statisztikai célból, vagy jogi igények előterjesztéséhez, 
érvényesítéséhez, illetve védelméhez szükséges.” 

(45)  Az  általános  adatvédelmi  rendelet  (69)  preambulum-bekezdése  értelmében  „[B]ármely  érintett 
számára akkor is biztosítani kell a jogot arra, hogy az egyedi helyzetükre vonatkozó adatok kezelése 
ellen tiltakozzon, ha a személyes adatok jogszerűen kezelhetők, mert az adatkezelésre közérdekből 
vagy  az  adatkezelőre  ruházott  közhatalmi  jogosítvány  gyakorlása  keretében  végzett  feladat 
végrehajtásához, illetve az adatkezelő vagy egy harmadik fél jogos érdekei alapján van szükség. Az 
adatkezelő bizonyítja, hogy az érintett érdekeivel vagy alapvető jogaival és szabadságaival szemben 
az ő kényszerítő erejű jogos érdeke elsőbbséget élvez.” 

(46)  Az  általános  adatvédelmi  rendelet  (153)  preambulum-bekezdése  alapján  „[a]  tagállamok  jogának 
össze kell egyeztetnie a véleménynyilvánítás és a tájékozódás – ideértve az újságírói, a tudományos, 
a művészi, illetve az irodalmi kifejezés – szabadságára vonatkozó szabályokat a személyes adatok 
védelmére vonatkozó, e rendelet szerinti joggal. Helyénvaló, hogy a kizárólag a személyes adatoknak 
az újságírás, a tudományos, a művészi vagy az irodalmi kifejezés céljából végzett kezelése eltérés 
tárgyát  képezze  vagy  mentesüljön  az  e  rendelet  egyes  rendelkezéseiben  szereplő  követelmények 
alól, ha ez ahhoz szükséges, hogy a személyes adatok védelméhez való jogot a véleménynyilvánítás 
szabadságához  és  tájékozódáshoz  való  joggal  összeegyeztessék,  amelyet  a  Charta  11.  cikke 
biztosít.  Ez  alkalmazandó  különösen  a  személyes  adatok  audiovizuális  területen,  valamint  a 
hírarchívumokban  és  sajtókönyvtárakban  történő  kezelésére.  Következésképpen  a  tagállamok 
jogalkotási  intézkedések  elfogadásával  határozzák  meg  az  ezen  alapvető  jogok  közötti  egyensúly 
érdekében a szükséges kivételeket és eltéréseket. A tagállamok kivételeket és eltéréseket fogadnak 
el  az  általános  elvek,  az  érintett  jogai,  az  adatkezelő  és  adatfeldolgozó,  a  személyes  adatoknak 
harmadik  országokba  vagy  nemzetközi  szervezetek  részére  történő  továbbítása,  a  független 
felügyeleti hatóságok, az együttműködés és az egységes alkalmazás, illetve az egyedi adatkezelési 
helyzetek  tekintetében.  Ha  ezek  a  kivételek  vagy  eltérések  a  tagállamok  között  különböznek,  az 
adatkezelőre  alkalmazandó  tagállami  jogot  kell  alkalmazni. A  véleménynyilvánítás  szabadságához 
való jog minden demokratikus társadalomban fennálló jelentőségének figyelembevétele érdekében 
az e szabadsághoz tartozó olyan fogalmakat, mint az újságírás, tágan kell értelmezni.” 

(47)  Az információs önrendelkezési jogról és az információszabadságról szóló 2011. évi CXII. törvény (a 
továbbiakban: Infotv.) 3. § 5. közérdekű adat: az állami vagy helyi önkormányzati feladatot, valamint 
jogszabályban  meghatározott  egyéb  közfeladatot  ellátó  szerv  vagy  személy  kezelésében  lévő  és 
tevékenységére  vonatkozó  vagy  közfeladatának  ellátásával  összefüggésben  keletkezett,  a 
személyes  adat  fogalma  alá  nem  eső,  bármilyen  módon  vagy  formában  rögzített  információ  vagy 
ismeret,  függetlenül  kezelésének  módjától,  önálló  vagy  gyűjteményes  jellegétől,  így  különösen  a 
hatáskörre, illetékességre, szervezeti felépítésre, szakmai tevékenységre, annak eredményességére 
is kiterjedő értékelésére, a birtokolt adatfajtákra és a működést szabályozó jogszabályokra, valamint 
a gazdálkodásra, a megkötött szerződésekre vonatkozó adat.  

(48)  Az Infotv. 3. § 6. közérdekből nyilvános adat: a közérdekű adat fogalma alá nem tartozó minden olyan 
adat,  amelynek  nyilvánosságra  hozatalát,  megismerhetőségét  vagy  hozzáférhetővé  tételét  törvény 
közérdekből elrendeli. 

(49)  Az  Infotv.  26.  §  (2)  bekezdése  értelmében  közérdekből  nyilvános  adat  a  közfeladatot  ellátó  szerv 
feladat-  és  hatáskörében  eljáró  személy  neve,  feladatköre,  munkaköre,  vezetői  megbízása,  a 
közfeladat  ellátásával  összefüggő  egyéb  személyes  adata,  valamint  azok  a  személyes  adatai, 
amelyek  megismerhetőségét  törvény  előírja. A  közérdekből  nyilvános  személyes  adatok  a  célhoz 
kötött adatkezelés elvének tiszteletben tartásával terjeszthetőek. 

(50)  Az  Infotv.  38.  §  (2)  bekezdése  értelmében  a  Hatóság  feladata  a  személyes  adatok  védelméhez, 
valamint a közérdekű és a közérdekből nyilvános adatok megismeréséhez való jog érvényesülésének 

 

8 

 

ellenőrzése és elősegítése, továbbá a személyes adatok Európai Unión belüli szabad áramlásának 
elősegítése.  A  Hatóság  feladatait  és  hatáskörét  az  általános  adatvédelmi  rendelet  57.  cikk  (1) 
bekezdése,  58.  cikk  (1)-(3)  bekezdései  és  az  Infotv.  38.  §  (2)-(4)  bekezdései  határozzák  meg 
részletesen. 

(51)  A  sajtószabadságról  és  a  médiatartalmak  alapvető  szabályairól  szóló  2010.  évi  CIV.  törvény  (a 
továbbiakban: Smtv.) 4. § (1) bekezdés szerint Magyarország elismeri és védi a sajtó szabadságát 
és sokszínűségét. 

(52)  Smtv. 4. § (2) A sajtószabadság kiterjed az államtól, valamint bármely szervezettől és érdekcsoporttól 

való függetlenségre is. 

(53)  Smtv.  4.  §  (3)  A  sajtószabadság  gyakorlása  nem  valósíthat  meg  bűncselekményt  vagy 
bűncselekmény elkövetésére való felhívást, nem sértheti a közerkölcsöt, valamint nem járhat mások 
személyiségi jogainak sérelmével. 

(54)  Smtv. 6. § (1) A médiatartalom-szolgáltató, valamint a vele munkaviszonyban vagy munkavégzésre 
irányuló egyéb jogviszonyban álló személy törvényben meghatározottak szerint jogosult a számára a 
médiatartalom-szolgáltatói 
(a 
továbbiakban: információforrás) kilétét a bírósági és hatósági eljárások során titokban tartani, továbbá 
bármely,  az  információforrás  azonosítására  esetlegesen  alkalmas  dokumentum,  irat,  tárgy  vagy 
adathordozó átadását megtagadni. 

tevékenységgel  összefüggésben 

információt  átadó  személy 

(55)  Smtv.  7.  §  (1)  A  médiatartalom-szolgáltató  munkavállalója,  vagy  a  médiatartalom-szolgáltatóval 
munkavégzésre  irányuló  egyéb  jogviszonyban  álló  személy  jogosult  a  médiatartalom-szolgáltató 
tulajdonosától,  valamint  a  médiatartalom-szolgáltatót 
illetve  a  médiatartalomban 
kereskedelmi közleményt elhelyező természetes vagy jogi személytől való szakmai függetlenségre 
és  a  médiatartalmak  befolyásolására  irányuló  tulajdonosi  vagy  támogatói  nyomásgyakorlással 
szembeni védelemre (szerkesztői és újságírói szabadság). 

támogató, 

(56)  Smtv. 10. § Mindenkinek joga van arra, hogy megfelelően tájékoztassák a helyi, az országos és az 
európai  közélet  ügyeiről,  valamint  Magyarország  polgárai  és  a  magyar  nemzet  tagjai  számára 
jelentőséggel  bíró  eseményekről.  A  médiarendszer  egészének  feladata  a  hiteles,  gyors,  pontos 
tájékoztatás ezen ügyekről és eseményekről. 

(57)  Smtv.  13.  §  A  tájékoztatási  tevékenységet  végző  lineáris  médiaszolgáltatások  kötelesek  a 
közérdeklődésre számot tartó helyi, országos, nemzeti és európai, valamint Magyarország polgárai 
és a magyar nemzet tagjai számára jelentőséggel bíró eseményekről, vitatott kérdésekről az általuk 
közzétett tájékoztató, illetve híreket szolgáltató műsorszámokban kiegyensúlyozottan tájékoztatni. E 
kötelezettség részletes szabályait törvény az arányosság és a demokratikus közvélemény biztosítása 
követelményeinek megfelelően állapítja meg. 

(58)  Smtv.  21.  §  (1)  A  médiatartalom-szolgáltató  a  jogszabályok  keretei  között  önállóan  dönt  a 

médiatartalom közzétételéről, és felelősséggel tartozik e törvényben foglaltak megtartásáért.  

(59)  A  magánélet  védelméről  szóló  2018.  évi  LIII.  törvény  (a  továbbiakban:  Mvtv.)  2:44.  §  [Közéleti 
szereplő  személyiségi  jogának  védelme]  (1)  A  közügyek  szabad  vitatását  biztosító  alapjogok 
gyakorlása a közéleti szereplő személyiségi jogainak védelmét szükséges és arányos mértékben, az 
emberi méltóság sérelme nélkül korlátozhatja; azonban az nem járhat a magán- és családi életének, 
valamint otthonának sérelmével. 

(60)  (2) A közéleti szereplőt a közügyek szabad vitatásának körén kívül eső közléssel vagy magatartással 

szemben a nem közéleti szereplővel azonos védelem illeti meg. 

(61)  (3)  Nem  minősül  közügynek  a  közéleti  szereplő  magán-  vagy  családi  életével  kapcsolatos 

tevékenység, illetve adat. 

(62)  Az  általános  adatvédelmi  rendelet  hatálya  alá  tartozó  adatkezelésre  az  Infotv.  2.  §  (2)  bekezdése 
szerint  az  általános  adatvédelmi  rendeletet  az  ott  megjelölt  rendelkezésekben  meghatározott 
kiegészítésekkel kell alkalmazni. 

(63)  Az  Infotv.  60.  §  (1)  és  (2)  bekezdése  értelmében  a  személyes  adatok  védelméhez  való  jog 
érvényesülése érdekében a Hatóság az érintett erre irányuló kérelmére adatvédelmi hatósági eljárást 
indít és hivatalból adatvédelmi hatósági eljárást indíthat. Az adatvédelmi hatósági eljárás megindítása 

 

9 

 

iránti  kérelem  az  általános  adatvédelmi  rendelet  77.  cikk  (1)  bekezdésében,  valamint  a  22.  §  b) 
pontjában meghatározott esetben nyújtható be. 

(64)  Az  Infotv.  60.  §  (5)  bekezdése  szerint  a  (2)  bekezdésben  meghatározott  esetben  a  kérelem  az 

általános közigazgatási rendtartásról szóló törvényben meghatározottakon túl tartalmazza 

a)  a feltételezett jogsértés megjelölését, 
b)  a feltételezett jogsértést megvalósító konkrét magatartás vagy állapot leírását, 
c)  a  feltételezett  jogsértést  megvalósító  adatkezelő,  illetve  adatfeldolgozó  azonosításához 

szükséges, a kérelmező rendelkezésére álló adatokat, 

d)  a feltételezett jogsértéssel kapcsolatos állításokat alátámasztó tényeket és azok bizonyítékait, 

továbbá 

e)  a megjelölt jogsértés orvoslása iránti döntésre vonatkozó határozott kérelmet. 

(65)  Az  Infotv.  61.  §  (1)  bekezdés  a)  pontja  szerint  az  adatvédelmi  hatósági  eljárásban  hozott 
határozatában a Hatóság az Infotv. 2. § (2) bekezdésében meghatározott adatkezelési műveletekkel 
összefüggésben  az  általános  adatvédelmi 
(2)  bekezdés  szerinti 
jogkövetkezményeket alkalmazhatja. Eszerint a Hatóság korrekciós hatáskörében eljárva: 

rendelet  58.  cikk 

a)  figyelmezteti  az  adatkezelőt  vagy  az  adatfeldolgozót,  hogy  egyes  tervezett  adatkezelési 

tevékenységei valószínűsíthetően sértik e rendelet rendelkezéseit; 

b)  elmarasztalja  az  adatkezelőt  vagy  az  adatfeldolgozót,  ha  adatkezelési  tevékenysége 

megsértette e rendelet rendelkezéseit; 

c)  utasítja az adatkezelőt vagy az adatfeldolgozót, hogy teljesítse az érintettnek az e  rendelet 

szerinti jogai gyakorlására vonatkozó kérelmét; 

d)  utasítja az adatkezelőt vagy az adatfeldolgozót, hogy adatkezelési műveleteit – adott esetben 
meghatározott  módon  és  meghatározott  időn  belül  –  hozza  összhangba  e  rendelet 
rendelkezéseivel; 

e)  utasítja az adatkezelőt, hogy tájékoztassa az érintettet az adatvédelmi incidensről; 
f)  átmenetileg vagy véglegesen korlátozza az adatkezelést, ideértve az adatkezelés megtiltását 

is; 

g)  a  16.,  17.,  illetve  a  18.  cikkben  foglaltaknak  megfelelően  elrendeli  a  személyes  adatok 
helyesbítését,  vagy  törlését,  illetve  az  adatkezelés  korlátozását,  valamint  a  17.  cikk  (2) 
bekezdésének és a 19. cikknek megfelelően elrendeli azon címzettek erről való értesítését, 
akikkel, vagy amelyekkel a személyes adatokat közölték; 

h)  visszavonja  a  tanúsítványt  vagy  utasítja  a  tanúsító  szervezetet  a  42.  és  a  43.  cikknek 
megfelelően  kiadott tanúsítvány  visszavonására, vagy  utasítja  a  tanúsító szervezetet,  hogy 
ne adja ki a tanúsítványt, ha a tanúsítás feltételei nem vagy már nem teljesülnek; 

i)  a  83.  cikknek  megfelelően  közigazgatási  bírságot  szab  ki,  az  adott  eset  körülményeitől 

függően az e bekezdésben említett intézkedéseken túlmenően vagy azok helyett; és 

j)  elrendeli a harmadik országbeli címzett vagy nemzetközi szervezet felé irányuló adatáramlás 

felfüggesztését. 

(66)  Az  Infotv.  61.  §  (6)  bekezdése  értelmében  a  határozat  megtámadására  nyitva  álló  keresetindítási 
határidő lejártáig, illetve közigazgatási per indítása esetén a bíróság jogerős határozatáig a vitatott 
adatkezeléssel érintett adatok nem törölhetők, illetve nem semmisíthetők meg. 

(67)  Az Infotv. 75/A. § alapján a Hatóság az általános adatvédelmi rendelet 83. cikk (2)-(6) bekezdésében 
foglalt hatásköreit az arányosság elvének figyelembevételével gyakorolja, különösen azzal, hogy a 
személyes  adatok  kezelésére  vonatkozó  –  jogszabályban  vagy  az  Európai  Unió  kötelező  jogi 
aktusában  meghatározott  –  előírások  első  alkalommal  történő  megsértése  esetén  a  jogsértés 
orvoslása  iránt  az  általános  adatvédelmi  rendelet  58.  cikkével  összhangban  –  elsősorban  az 
adatkezelő vagy adatfeldolgozó figyelmeztetésével intézkedik. 

(68)  Az  általános  adatvédelmi  rendelet  eltérő  rendelkezése  hiányában  a  kérelemre  indult  adatvédelmi 

hatósági eljárásra az Ákr. rendelkezéseit kell alkalmazni az Infotv.-ben meghatározott eltérésekkel. 

(69)  Az Ákr. 35. § (1) bekezdése alapján a kérelem az ügyfél olyan nyilatkozata, amellyel hatósági eljárás 
lefolytatását, illetve a hatóság döntését kéri jogának vagy jogos érdekének érvényesítése érdekében. 

(70)  Az általános adatvédelmi rendelet 83. cikk (7) bekezdése alapján a felügyeleti hatóságok 58. cikk (2) 
bekezdése szerinti korrekciós hatáskörének sérelme nélkül, minden egyes tagállam megállapíthatja 
az  arra  vonatkozó  szabályokat,  hogy  az  adott  tagállami  székhelyű  közhatalmi  vagy  egyéb, 

 

10 

 

közfeladatot ellátó szervvel szemben kiszabható-e közigazgatási bírság, és ha igen, milyen mértékű. 
 
 
IV. A Hatóság döntése során figyelembe vett bizonyítékok és azok értékelése 
 
IV.1. A Kérelmező személyének közszereplői minősége 

(71)  A 3145/2018. (V. 7.) AB határozat indokolásában a testület hangsúlyozta, „[a] közszereplői minőség 
megállapításának nem az a döntő szempontja, hogy az érintettnek mi a státusza, hanem az, hogy a 
közügyeket érintő, illetve közéletinek minősülő nyilvános vitában résztvevők önkéntes elhatározásuk 
folytán  váltak-e  a  közügyek,  a  közélet  alakítójává,  rendszeres  vagy  időszakonként  megjelenő 
szereplőjévé”. {3145/2018. (V. 7.) AB határozat, Indokolás [50] bekezdés} 

(72)  A  Hatóság  elfogadja  a  Fővárosi  Ítélőtábla  minősítését,  mely  2.Pf.20.757/2020/6.  számú  ítélete 
indokolásában a Kérelmező személyével kapcsolatban kimondta: „[A]zonban a saját vállalkozásában 
szülésznőként dolgozó felperes nyilvánvalóan nem minősült közszereplőnek; büntetőeljárásban tett 
tanúvallomás tétele nem közszereplés, […]”. {Indokolás [56]}  

(73)  A Kérelmező annak ellenére sem tekinthető a jelen ügyben vizsgált hírcikkekhez kapcsolódóan sem 
közszereplőnek, sem közéleti szereplőnek, hogy kiemelt társadalmi érdeklődés fűződött a cikkekben 
tárgyalt  bírósági  eljárással  érintett  ügyhöz,  hiszen  a  Kérelmező  a  cikkekben  tárgyalt  eljárásokban 
kizárólag  szakmai  tevékenysége  okán,  szülésznői  feladatokat  ellátó személyként,  a  büntetőeljárás 
tanújaként vett részt és nem terhelti pozícióban 

(74)  A Hatóság megjegyzi: álláspontja szerint a Kérelmező bizonyos közéleti-politikai kérdésekben történő 
megnyilvánulása okán lehet ugyan közszereplő, ugyanakkor ehhez nem elegendő, hogy a Kérelmező 
házastársa polgármesterként közfeladatot ellátó személy és politikusként közszereplő, hiszen ilyen 
alapon  bármelyik  politikus  közeli  hozzátartozója  automatikusan  közszereplővé  válna,  ami 
nyilvánvalóan  ellentétben  áll  a  magánélet  védelméről  szóló  törvény  céljával:  az  Mvtv.  indokolása 
kiemeli,  a  közéleti  szereplő  Polgári  Törvénykönyv  szerinti  hozzátartozóját  külön  nem  nevesíti  a 
törvény,  pusztán  a  közéleti  szereplőre  figyelemmel  a  hozzátartozó  nem  tekinthető  közéleti 
szereplőnek. 

(75)  A  Hatóság  továbbá  nem  fogadja  el  a  Kérelmezett  érvelését,  miszerint  a  Kérelmező  aktív  közéleti, 
politikai  szerepet  vállalt,  amikor  az  elmúlt  időszakban  részt  vett  politikus  férje  kampányában  és 
„szórólapozott”,  emiatt  személyes  és  egyéb  tevékenysége  is  közérdeklődésre  tart  számot.  A 
Kérelmező – természetes módon – hozzátartozóként, családtagként segítette férje politikai kampány-
tevékenységét,  ezáltal  azonban  nem  vált  automatikusan  sem  közszereplővé,  sem  közéleti 
szereplővé, ahogy a politikai kampányok egyéni segítői, aktivistái sem minősülnek automatikusan e 
tevékenységük miatt közszereplőnek. 

 
 

IV.2. Az adatkezelő személye 

(76)  A 2019. június 24-én aláírt létesítő okirat szerint a hírportál.hu bejegyzett kiadója (kiadó neve.) 2019. 
szeptember 30. napján beolvadt az általános jogutódként megjelölt Kérelmezett cégbe, mint átvevő 
társaságba, ami által a beolvadó társaság jogalanyisága megszűnt.  

(77)  A hírportál.hu online hírfelületen található 2019. október 1. napjától hatályos, utoljára 2021. október 
1.  napján  frissített  adatkezelési  tájékoztató  1.  pontja  rögzíti,  hogy  a  www.hírportál.hu  weboldal 
használatával  együtt  járó  adatkezelések  tekintetében  az  adatkezelő  a  Kérelmezett  cég,  azaz  a 
Kérelmezett. A weboldal impresszumában szintén a Kérelmezett került megjelölésre kiadóként. 

(78)  A Kérelmező által sérelmezett újságcikkek megjelentetése az általános adatvédelmi rendelet 2. cikk 
(1) bekezdése alapján az általános adatvédelmi rendelet hatálya alá tartozik, következésképpen ezen 
adatkezelésre az általános adatvédelmi rendelet szabályai alkalmazandók.  

(79)  A  (69)-(71)  bekezdésekben  foglaltak  alapján  a  Kérelmezett  a  hírportál.hu  online  sajtótermékek 

kiadójaként a kifogásolt adatkezelés tekintetében adatkezelőnek minősül. 
 
 
IV.3. A sérelmezett személyes adatok 

 

11 

 

(80)  A sérelmezett újságcikkekben nyilvánosságra hozott, a Kérelmezővel kapcsolatba hozható szöveges 
kijelentések,  leíró  információk  közül  a  Kérelmező  büntetőeljárási  szerepe,  ott  tett  nyilatkozatai, 
képzettsége,  szakmai  ismeretei  a  Kérelmező  személyes  és  különleges  adatának  minősülnek. 
Ugyanakkor  a  Hatóság  álláspontja  szerint  a  panaszolt  cikkekben  keverednek  a  Kérelmezőre 
vonatkozó  személyes  adatok  és  a  Kérelmezett  által  más  cikkekből  átvett  vélemények,  melyek 
megítélésére a Hatóságnak nincs hatásköre.  

(81)  A  Hatóság  a  panaszolt  cikkekben  az  alábbi,  Kérelmezőre  vonatkozó  személyes  adatokat 

azonosította: 

-  a Kérelmező neve, ideértve a cikkek kereső címkéit is (Cikk1., Cikk2.) 
-  a büntetőeljárásban betöltött szerepére vonatkozó adat (Cikk1. „[…] büntetőeljárás folyik egy 
öt évvel ezelőtti csecsemőhalál ügyében és a perben – egyelőre – tanúként hallgatták meg 
[…]”) 

-  a  szülésznői  tevékenységére  vonatkozó  adatok  („[…]  –  nem  volt  érvényes  működési 

engedélye, nem volt ÁNTSZ-engedélye, […]”. Cikk2.)  

-  és a Kérelmezőt ábrázoló képmás (Cikk1.). A Cikk1. időközben módosításra került, melynek 
következtében jelenleg nem található meg annak tartalmában a Kérelmezőt ábrázoló képmás. 

(82)  A Kérelmező neve egyértelműen személyes adat. A név feltüntetése a panaszolt cikkekben és azok 
kereső címkéiben az érintett hozzájárulása, illetve a közzétételt megalapozó kényszerítő jogos érdek 
igazolása hiányában jogosulatlan adatkezelésnek minősül. 

(83)  Az  az  adat,  hogy  a  Kérelmező  tanúként  szerepel  egy  büntetőeljárásban  az  Infotv.  3.  §  4.  pontja 
értelmében különleges, bűnügyi személyes adat, melynek a Kérelmezett által történő nyilvánosságra 
hozatala  az  uniós  adatvédelmi  rendelet  hatálya  alá  tartozó  adatkezelésnek  minősül  [NAIH-2868-
23/2021 sz. határozat]. Cikk1.-ben a tanúi pozíció „egyelőre” jelzővel történt minősítése – figyelemmel 
a  Kérelmezőt  érintő  büntetőeljárás  online  cikk  megjelenésekor  aktuális  állapotára  –  a  közzététel 
Kérelmezett  által  megjelölt  céljával,  vagyis  a  közvélemény  hiteles  tájékoztatásával  össze  nem 
egyeztethető adatkezelésként értékelhető. 

(84)  A  Hatóság  megtekintette  az  egészségügyi  dolgozók  működési  nyilvántartásában  a  Kérelmezőre 
vonatkozó  adatlapot  [https://kereso.enkk.hu/index.php],  mely  szerint  a  Kérelmező  szülésznői 
szakképesítéssel rendelkezik: egészségügyi szakdolgozóként 2011. november 4-től 2021. november 
4-ig  érvényes  működési  engedéllyel  (szülésznői  szakképesítés)  rendelkezett,  emellett  2016-ban 
megszerezte  a  szülészeti  ellátás  szakmacsoport  szakdolgozói  pontszámait  elméleti  és  gyakorlati 
területen is. Ezek az adatok az Infotv. 26. § (2) bekezdés alapján közérdekből nyilvános adatoknak 
minősülnek, melyek a célhoz kötött adatkezelés elvének tiszteletben tartásával terjeszthetőek.  

(85)  A célhoz kötött terjesztés jelen esetben szervesen kapcsolódott volna a tisztességes adatkezeléshez, 
de  a  Kérelmezett  éppen  ellenkező  céllal  azt  hangsúlyozta,  hogy  a  Kérelmező  nem  rendelkezett  a 
szakmai tevékenysége végzéséhez szükséges képesítéssel, engedéllyel. 
 
 
IV.4. A képmás, mint személyes adat nyilvánosságra hozatala 

(86)  A  Cikk1.-ben  eredetileg  közölt  képmás  a  Kérelmezőt  a  (9)-(10)  bekezdéseknél  leírt  környezetben 
ábrázolta.  A  Kérelmezett  a  Hatóság  felé  nem  jelezte  azon  szándékát,  hogy  a  kifogásolt  tartalmat 
módosítani,  a  Kérelmezőt  ábrázoló  képmást  törölni  kívánja.  2023.04.05.  napján  a  Kérelmezőt 
ábrázoló képmás már nem volt elérhető a Cikk1.-ben. Ugyanakkor a Hatóság hangsúlyozza, az, hogy 
a  panaszolt  képmás  törlésre  került,  nem  tette  semmissé  a  Kérelmezett  által  megvalósított  jogalap 
nélküli adatkezelést. 

(87)  Az  Emberi  Jogok  Európai  Egyezményének  10.  cikke  kiterjed  a  fényképek  közlésére  is,  azaz  a 
véleménynyilvánítás  szabadsága  magában  foglalja  a  fényképek  közzétételét  is.  [Egeland  and 
Hanseid v. Norway, no.34438/04, 2009. április 16-i ítélet, Von Hannover v. Germany, no. 59.320/08, 
2004. június 24-i ítélet, Von Hannover kontra Németország, no.40.660/08 és 60.641/08, 2012. február 
7-i 
ítélet, 
Verlagsgruppe News GmbH. and Bobi v. Ausztria, 59.631/9, 2012. december 4.] Az EJEB ítéleteiben 
általános  jelleggel  utal  azokra  a  szempontokra, melyeket  vizsgálni  kell  a  képfelvételnek  az  érintett 
személy hozzájárulása nélkül történő közzététele estén a jogsértés megítélése során. Ezek: a közlés 
mennyiben járul hozzá a közéleti vitához, mennyire ismert az érintett személy és mi a sajtóközlemény 

ítélet,  Von  Hannover  kontra  Németország  no.8772/10,  2013.  szeptember  19-i 

 

12 

 

témája,  milyen  volt  az  érintett  személy  korábbi  magatartása,  továbbá  a  képfelvétel  milyen 
körülmények  között  készült  (az 
információ  megszerzésének  módja  és  annak  valódisága, 
körülményei), mi a közlemény tartalma, formája és következményei. További feltétel, hogy a cikk és 
a bemutatott kép között legyen kapcsolat, ez utóbbihoz kapcsolódjon a cikk tartalma.  

(88)  A (82) bekezdésben leírtak alapján a sérelmezett képmás képi megjelenítése és a Cikk1. tartalma 
közötti  kapcsolat,  összefüggés  megállapítható:  a  büntetőeljárásban  tanúként  érintett  Kérelmező 
központi személyként látható a fotón, a hátteret az intézeten kívüli szüléshez köthető környezet adja. 

(89)  A  Hatóság  a  Kérelmezett  képmás  vonatkozásában  tett  nyilatkozata  alapján  keresést  végzett  az 
Interneten.  Ennek  során  megállapításra  került,  hogy  a  Kérelmező  által  sérelmezett  képmást  más 
sajtószervek is felhasználták a forrás megjelenítése nélkül: 

a.  link1 (jelenleg is elérhető) 
b.  link2 (jelenleg is elérhető). 

(90)  A  Hatóság  hivatkozik  ugyanakkor  az  EJEB  931/13.  számú  döntésére,  melyben  a  Nagykamara 
rámutatott arra, hogy önmagában az a tény, hogy valamilyen információ hozzáférhető a köz számára, 
nem feltétlenül vonja ki azt az Emberi Jogok Európai Egyezménye (a továbbiakban: Egyezmény) 8. 
cikk  védelme  alól.  Hangsúlyozta  továbbá,  hogy  az  Egyezmény  8.  cikkében  benne  foglaltatik  az 
információs  önrendelkezéshez  való 
is,  melynek  értelmében  a 
magánszemélyek  felléphetnek  az  adataik  –  akár  semleges,  értékítélettel  nem  párosuló,  de  a 
magánszférához való 8. cikk szerinti jogaikat mégis érintő  – gyűjtése, feldolgozása és közzététele 
ellen. Jelen esetben „a semleges, értékítélettel nem párosuló” kritérium sem teljesül, így tehát nem 
teszi  jogszerűvé  a  Kérelmezett  adatkezelését  az  a  tény,  hogy  az  eredeti  közléshez  engedélyével 
készített képmás a Kérelmező hozzájárulásával került korábban nyilvánosságra. 

jog  egy  bizonyos 

formája 

(91)  A fentieket összegezve a Kérelmezett a Kérelmező hozzájárulása nélkül használta fel a Kérelmezőt 
ábrázoló  képmást  a  Cikk1.-ben  és  ezzel megsértette  az  általános  adatvédelmi  rendelet  6.  cikk  (1) 
bekezdés a) pontját. 
 
 
IV.5. Az adatkezelés jogalapja 

(92)  A  web.archiv.org  felületen  a  www.hírportál.hu  hírfelület  2019.  március  30-i  oldalmentése  adataiból 
megismerhető  a  Kérelmezett  2018.  május  22.  napjától  hatályos  adatvédelmi  tájékoztatója  (a 
továbbiakban:  Tájékoztató) 
[https://web.archive.org/hírportál/info-adatvedelmi-tajekoztato].  A 
Tájékoztatóban  adatkezelőként  a  hírportál  üzemeltetője  került megjelölésre.  A  Tájékoztató  hatálya 
kiterjedt a Kérelmezett sajtótermékeinek kiadására és terjesztésére, melyben rögzítésre kerültek az 
„adatkezelés és adatvédelem alapelvei”, így a célhoz kötöttség és az adattakarékosság, valamint az 
elszámoltathatóság  elve.  A  Tájékoztató  felsorolta  valamennyi,  az  általános  adatvédelmi  rendelet 
szerinti adatkezelési jogalapot és részletezi a felhasználók (érintettek) jogait; a tiltakozáshoz való jog 
gyakorlása  esetén  bizonyítási  kötelezettséget  rendelt  el  az  adatkezelést  megalapozó  kényszerítő 
erejű jogos érdek és az érintett érdekei összemérésével. Emellett szabályozta a Kérelmezett eljárását 
is az érintetti joggyakorlás folyamata során.  

(93)  A 2019. október 1. napjától hatályos Tájékoztató 4. pont b) alpontjában a szerkesztői tartalmakhoz 
rendezi. 

adatkezelés 

részleteit 

kapcsolódó 
[https://Kérelmezett/adatvedelmitajekoztato20211001.pdf]] 

A  Tájékoztató  hivatkozott  pontja  szerint  az  adatkezelés  célja:  médiaszolgáltatás,  nyilvánosság 
tájékoztatása  (ide  tartozik  pl.  az  Érintett  által  rendelkezésre  bocsátott  fénykép  nyomtatott 
sajtótermékben  vagy  Honlapon  való  közzététele,  amennyiben  ehhez  az  Érintett,  vagy  16  év  alatti 
Érintett esetén az Érintett törvényes képviselője hozzájárult). A kezelt adatok köre:  szerkesztőségi 
tartalmak (pl. fényképfelvétel, nyilatkozat, interjú tartalma). Adatkezelés jogalapja: hozzájárulás; jogos 
érdek  (pl.  közszereplő  vagy  nyilvános  rendezvényen  történő  részvétel  esetén).  Jogos  érdek 
megnevezése:  sajtószabadság,  véleménynyilvánítás  szabadsága,  nyilvánosság  tájékoztatása.  Az 
adatkezelés  időtartama:  a  nyomtatott  és  digitális  sajtótermékekben  megjelent  tartalmakat  a 
Kérelmezett archiválja és csak abban az esetben törli, ha az Érintett valamely jogának gyakorlása 
eredményeként ez szükségesnek mutatkozik. 

(94)  A fentieket teljes mértékben figyelmén kívül hagyva a Kérelmezett jelen ügyben tett nyilatkozataiban 
az általa végzett adatkezelés jogszerűsége tárgyában kizárólag az Alaptörvényre, valamint az Smtv. 

 

13 

 

10.  §-ára  hivatkozott,  egyetlen  esetben  sem  jelölt  meg  az  általános  adatvédelmi  rendelet  6.  cikke 
szerinti jogalapot. 

(95)  A  Hatóság következetes  álláspontja  szerint  az  újságírási  tevékenységhez  kapcsolódó  adatkezelés 
jogalapja – amennyiben nem önkéntes hozzájárulásról van szó – az általános adatvédelmi rendelet 
6. cikk (1) bekezdés f) pontja szerinti jogos érdek. A jogalap alkalmazása melletti hatósági gyakorlatot 
a  Kúria  a  Kfv.  37.978/2021/10.  számú  ítéletében  is  megerősítette.  Az  Smtv.  10.  §-a  rögzíti  a 
közvéleménynek  a  tájékozódáshoz  való  jogát,  azaz  a  helyi,  az  országos  és  az  európai  közélet 
ügyeiről,  valamint  Magyarország  polgárai  és  a  magyar  nemzet  tagjai  számára  jelentőséggel  bíró 
eseményekről  történő  tudomásszerzésükhöz  való  jogukat,  kimondja,  hogy  a  sajtó  feladata  ezen 
ügyekről és eseményekről a hiteles, gyors, pontos tájékoztatás. E tekintetben a bíróság hivatkozott 
ítéletében kifejtette: az Smtv. e rendelkezése közérdekű feladat ellátását  nem írja elő a sajtószerv 
számára,  így  az  általa  végzett  újságírási  tevékenységet  sem  lehet  közérdekű  feladatnak,  sem  a 
magyar nemzeti jog szóhasználatában közfeladatnak minősíteni. A bíróság emellett rámutatott arra, 
hogy  az  újságírói  tevékenység  kapcsolódik  az  Alaptörvényben  meghatározott  tájékoztatáshoz, 
valamint  tájékozódáshoz  fűződő  alapjoghoz.  E  rendelkezések  szerint  a  sajtó  feladata  az 
Alaptörvényben védett alkotmányos alapjogok biztosításához szükséges, védelemre szorul, ezért az 
ezen feladatának ellátásához szükséges adatkezelés elengedhetetlen ahhoz, hogy a sajtó az Smtv.-
ben rögzített feladatát el tudja látni.  

(96)  A  hatósági  eljárás  során  a  felhívások  hatására  adott  válaszok  kérelmezetti  érdekmérlegelésként 
értékelhető  nyilatkozataiban  a  Kérelmezett  kifejtette,  hogy  a  panaszolt  hírcikkeket  és  a  Kérelmező 
azokban szereplő személyes adatait napjaink egyik széles körben érdeklődésre számot tartó, kiemelt 
tárgyi súlyú közéleti vitájában véleményformálás céljából, a közvélemény tájékoztatása érdekében 
hozta nyilvánosságra.  

(97)  A  Kérelmezett  a  közéleti  vita  tárgyaként  határozta  meg  a  csecsemőkorú gyermekek  halálával járó 
családi tragédiákat és az ezeket követő büntetőeljárásokat. Hivatkozott a Kérelmező aktív közéleti, 
politikai szerep vállalására, melyet három sajtócikkel támasztott alá, valamint arra, hogy Kérelmező 
kapcsolódó  szülésznői  tevékenységével  az  elmúlt  időszakban  több  sajtószerv  foglalkozott.  A 
Kérelmezett ugyanakkor nem tért ki nyilatkozataiban arra, hogy a Kérelmező személyes adatainak 
kezelése, azok nyilvánosságra hozatala mennyiben szükséges a megjelölt cél elérése érdekében.  

(98)  A  Hatóság  következetes  gyakorlata  szerint  újságcikk  átvétele  (szemlézés)  esetén  a  forrás  kiadó 
adatkezelési  tevékenysége  –  így  az  adatvédelmi  kötelezettségei  teljesítése,  érdekmérlegelés 
elvégzése – nincs közvetlen hatással sem az utánközlő sajtószerv adatkezelési tevékenységére, sem 
adatkezelői  felelősségére,  mivel  az  adott  híradásnak  az  Smtv.  21.  §  (1)  bekezdéséből  fakadóan 
önmagában  kell  megfelelnie  az  adatkezelési  követelményeknek.  A  médiatartalom-szolgáltató  a 
jogszabályok  keretei  között  önállóan  dönt  a  médiatartalom  közzétételéről.  Ebből  következik  tehát, 
hogy ha egy sajtószerv leközöl, „átvesz” személyes adatot tartalmazó cikket, nem mentesül az alól a 
kötelezettség alól, hogy egyedileg megvizsgálja, valóban jogszerűen közölhető-e azonos tartalommal 
az átvett cikk, információ. [NAIH-2926-8/2021.] 

(99)  A Hatóság álláspontja szerint mind a forrás, mind pedig az utánközlő sajtószerv önálló adatkezelőnek 
minősül,  az  általuk  végzett  adatkezelési  tevékenységgel  kapcsolatban  önállóan  hozzák  meg  az 
adatkezelői  döntéseket,  így  azokért  a  döntésekért  is  külön-külön  tartoznak  felelősséggel.  „[E]gy 
korábban megjelent tartalom nem mentesíti az utánközlést megvalósító adatkezelőt attól, hogy saját 
adatkezelését 
jogszerűen  végezze.  A  tartalomszolgáltató  a  tudósítás  részleteinek  a  saját 
médiatartalmán  keresztüli  nyilvánosságra  hozatala  során  önálló  adatkezelőnek  minősül  és  az 
adatkezelésének  jogszerűségét  minden  más  adatkezelőtől  függetlenül  kell  megítélni,  így  a 
Kérelmezettét is.[NAIH-68-3/2021.] 

(100) A  Hatóság  megállapítja,  hogy  a  Kérelmezett  a  panaszolt  cikkekben  megfelelő  jogalap  nélkül 
hozta  nyilvánosságra  a  Kérelmező  jelen  Határozat  (81)  bekezdésben  megjelölt  személyes 
adatait, ezzel megsértette az általános adatvédelmi rendelet 6. cikk (1) bekezdését. 
 
IV.6. A Kérelmezett jogos érdeke, érdekmérlegelés 

(101) A jogos érdek jogalapjának alkalmazása során az érintett személyes adatainak kezelése az érintett 
hozzájárulása  nélkül  történik,  ezért  garanciális  jelentőségű,  hogy  az  adatkezelő  alaposan 
feltérképezze azt, hogy a tervezett adatkezelés az érintett információs önrendelkezés jogára milyen 

 

14 

 

kihatással lesz, különösen online nyilvánosság esetén. Az érdekmérlegelést el kell végezni a tervezett 
adatkezelés megkezdése előtt és amennyiben érintetti joggyakorlás keretében az érintett tiltakozik 
az adatkezelés ellen, az adatkezelő kötelezettsége, hogy erre egy kifejezetten az érintettre szabott 
egyéni, megismételt érdekmérlegelés lefolytatásával reagáljon.  

(102) A  Kérelmező  hozzáférési  jog  gyakorlása  és  tiltakozás  adatkezelés  ellen,  törlési  kérelem  tárgyú 
megkereséssel fordult a Kérelmezetthez 2021. december 15. napján. A panaszolt adatkezelés elleni 
tiltakozásaként  kifejtette:  férje  politikus,  azonban  a  sérelmezett  cikkek  központi  témája  az,  hogy  a 
Kérelmező szakmája szabályait sértve felelős egy csecsemő halálában. Emellett a cikkek büntetőjogi 
felelősségére tesznek  célzásokat,  és  a  Kérelmező  halálesethez kapcsolódó  szerepéről  számolnak 
be.  A  Kérelmező  előadta  továbbá,  hogy  a  kifogásolt  adatkezelések  szakmai  tevékenységéhez 
kapcsolódnak,  mely  nem  minősül  közéleti  vagy  politikai  tevékenységnek,  ahogyan  Kérelmező 
közszereplésével  összefüggő 
tett 
tanúvallomásával,  szakképzettségével  kapcsolatos  információk  nem  minősülnek  közügynek.  A 
tiltakozás során rámutatott: mind a szülésznői képzettség megszerzése, mind a tragikus halálesetek 
házastársa  politikai  karrierje  előtt  történtek.  Kiemelte  továbbá,  jogerős  ítélet  mondja  ki,  hogy  a 
szakmai működésével kapcsolatos személyes adatok kezelése nem szükséges a sajtó feladatainak 
ellátásához, így a Kérelmezett nem hivatkozhat alappal a sérelmezett adatok törlése tekintetében az 
általános adatvédelmi rendelet 17. cikk (3) bekezdésére. 

sem.  A  Kérelmező  büntetőügyben 

információnak 

(103) Kérelmezett  a  Kérelmező  érintetti  joggyakorlása  körében  megküldött  levelére  2022.  január  10-én 
küldött válaszában kizárólag jogszabályhelyekre való hivatkozással indokolta a Kérelmező adatainak 
nyilvánosságra  hozatalát.  Levelében  kihangsúlyozta  álláspontját,  mely  szerint  a  kifogásolt  cikkben 
széles körben érdeklődésre számot tartó, kiemelt tárgyi súlyú közéleti vitában való véleményformálás 
volt a közzététel célja, mely során véleménye szerint jogtalan adatkezelés nem történt. 

tényállás 

(104) Jelen eljárásban a Kérelmezett nem tett nyilatkozatot az érdekmérlegelési teszt elkészítését illetően. 
A  Hatóság 
feltett  kérdéseire  adott  válaszokból  a  Hatóság 
rendelkezésére áll a panaszolt cikkekkel kapcsolatos közéleti vita jellegével, aktualitásával, valamint 
a Kérelmező közéleti, politikai szerepvállalásával kapcsolatos kérelmezetti vélemény [Nyilatkozat4., 
Nyilatkozat5.], melyek alapján a Hatóság azonosítani tudta azon szempontok egy részét, melyeket 
az érdekmérlegelés során a Kérelmezettnek – egyéb szempontok mellett – figyelembe kellett volna 
vennie. 

tisztázása  körében 

(105) A kötelező érdekmérlegelés során a Kérelmezettnek valamennyi, a mérlegelést befolyásoló tényezőt 
figyelembe  kellett  volna  vennie,  ennek  körében  a  saját  érdekei  mellett  a  Kérelmező  érintetti 
kérelmében megjelölt okokat is. A felületes, általánosnak mondható szempontok alapján elvégzett, 
az adatkezelésnek a magánszférára való kihatását figyelmen kívül hagyó érdekmérlegelés nem felel 
meg  az  általános  adatvédelmi  rendeletből  fakadó  követelményeknek,  és  a  tiltakozáshoz  való  jog 
sérelmét eredményezi. [NAIH/2020/838/2.] 

(106) A jogos érdek meghatározása körében követelmény, hogy a megnevezett érdek egyértelmű legyen, 
így  nem  fogadható  el  a  túl  tágan,  általánosságban  megfogalmazott  jogos  érdek.  A  Hatóság 
álláspontja  szerint  a  sajtótermékek  által  személyes  adatokat  tartalmazó  cikk  publikálása  során  az 
érdekmérlegelésnek  a  konkrét  közlés  sajátosságait  is  figyelembe  kell  vennie,  azokra  külön 
reflektálnia  kell.  Nem 
felel  meg  az  általános  adatvédelmi  rendelet  követelményeinek  az 
általánosságban elvégzett, a konkrét személyes adatokat és az adatkezelés sajátosságait figyelembe 
nem vevő érdekmérlegelés. [NAIH-3119-21/2021.]  

(107) A  Hatóság  álláspontját  megerősítő  véleményt  fejtett  ki  a  Kúria  a  Kfv.III.37.978/2021/10.  számú 
ítéletében, mely szerint a jogos érdek, mint jogalap esetén az adatkezelőnek mindig az adott konkrét 
helyzetre,  tevékenységre  vonatkozóan  kell  vizsgálni  a  jogos  érdeket  és  azt,  hogy  szükséges-e  az 
adatkezelés  a  cél  eléréséhez.  Az  érdekek,  elvárások  felmérése  és  az  érintettekre  gyakorolt  hatás 
elemzését  követően  kell  meghatározni,  hogy  miért  korlátozza  arányosan  az  adatkezelő  vagy 
harmadik fél jogos érdeke az érintettek jogait. 

(108) A  Kérelmezett  az  érintetti  kérelemre  adott  válaszában  nem  részletezte,  hogy  a  közvélemény 
véleménynyilvánítás  szabadsága  körében  történt  tájékoztatása  során  megvalósított,  a  Kérelmező 
személyes  adatait  érintő  adatkezelése  miért  korlátozza  arányosan  a  Kérelmező  információs 
önrendelkezési  jogát.  A  Kérelmezett  azt  is  elmulasztotta  kifejteni,  hogy  a  Kérelmező  személyes 
adatainak kezelése, azok nyilvánosságra hozatala mennyiben volt szükséges a megjelölt cél elérése 

 

15 

 

érdekében. Nem fejtette ki továbbá azt sem, hogy a panaszolt közléseknek mi volt a konkrét tárgya: 
az,  hogy  beszámoljon  egy  csecsemőhalál  miatt  indult  büntetőeljárásról,  melyben  egy  politikai 
közszereplő  házastársa  tanúként  érintett;  vagy  az,  hogy  a  büntetőeljárással  összefüggésben 
korábban megjelent sajtócikkeket összegezve, a tartalmakat ismételten nyilvánosságra hozza. 

(109) A  Hatóság  a  személyes  adatok  védelme  tekintetében  kialakított  joggyakorlatára  figyelemmel 
megállapította:  önmagában  az,  hogy  a  Kérelmező  közzétett  személyes  adatai  korábban 
nyilvánosságra  kerültek,  nem  mentesíti  a  Kérelmezett  adatkezelőt  azon  kötelezettsége  alól,  hogy 
ezen személyes adatok kezelése kapcsán pontos és részletes érdekmérlegelést végezzen. [NAIH-
3119-21/2021.]  Tehát  az  a  tény,  hogy  más  sajtószerv  már  nyilvánosságra  hozta  a  Kérelmező 
személyes  adatait,  nem  mentesíti  az  utánközlő  Kérelmezettet  az  adatkezelői  kötelezettsége 
elvégzésétől. 

(110) A fentiek alapján az adatkezelés jogalapjához és céljához kapcsolódó nyilatkozatokban [Nyilatkozat 
4.,  Nyilatkozat  5.]  kifejtett  kérelmezetti  álláspontot  a  Hatóság  nem  fogadja  el  a  Kérelmezett  jogos 
érdekét alátámasztó egyedi érdekmérlegelésként, mert a Kérelmezett kizárólag a saját érdekeit vette 
figyelembe,  és  a  Kérelmező  viszonylatában  tévesen  értelmezte  a  közéleti  szereplés,  illetve  a 
közszereplő fogalmát. Kérelmezett helytelenül vonta le azt a következtetést, hogy a Kérelmező aktív, 
közéleti  szereplővé  vált  azzal,  hogy  segítette  politikus  férjét  a  kampányidőszakban.  Ehhez 
kapcsolódóan a Kérelmezett megállapította, hogy a Kérelmező személye és egyéb tevékenysége is 
közérdeklődésre  tart  számot,  mely  álláspontja  szerint  a  csecsemő-halálesetekhez  kapcsolódó, 
közérdeklődésre számot tartó ügy panaszolt cikkekben való közlésének aktualitását indokolta. Jelen 
ügyben  újabb  –  a  Kérelmező  érdekeire  is  kiterjedő  és  azokat  értékelő  –  érdekmérlegelést  a 
Kérelmezett nem készített.  

(111) Az intézeten kívüli szülés témája közérdeklődésre tart számot, a sajtó több ízben is foglalkozott már 
a kérdéssel, a közvélemény tájékoztatása során megszólaltattak pro és kontra érveket egyaránt. A 
Hatóság álláspontja szerint a panaszolt cikkeknek és az azokhoz kapcsolódó adatkezeléseknek nem 
kifejezetten  a  közéleti  kérdéssel  összefüggő 
társadalom 
véleményformálása  volt  a  célja,  hiszen  a  panaszolt  cikkek  kizárólag  a  nyilvánosságra  került 
tragédiákra  helyezte  a  hangsúlyt,  és  ezekhez  kapcsolódóan  a  Kérelmező  büntetőeljárásban  tett 
kijelentéseit,  szakmai  képzettségét  és  szülésznői  tevékenységét  célozták.  A  Hatóság  véleménye 
szerint  abban  az  esetben  nehezen  lehet  társadalmi  vitában  véleményformáló  tájékoztatásra 
hivatkozni, amikor a hírcikkek tartalma és megfogalmazása az egyéni véleményalkotás lehetőségét 
kizárva egyoldalú álláspontot sugall. 

társadalmi  vita  generálása,  a 

(112) A  Hatóság  szerint  a  fentieken  túl  a  Kérelmezett  azért  sem  alapíthatta  a  Cikk2.-höz  kapcsolódó 
adatkezelését a kiemelt közérdeklődésre számot tartó közéleti kérdésben való véleménynyilvánítás 
elősegítésére, mint jogos érdekre, mivel a sérelmezett cikkben a Kérelmezett – annak ellenére, hogy 
a büntetőeljárás már befejeződött és a Nyilatkozat 4. szerint erről a Kérelmezettnek tudomása volt – 
a korábbi, nem aktualizált cikkekből válogatta össze annak tartalmát. 

(113) A fentiek alapján a Hatóság megállapítja, hogy a Kérelmezett azzal, hogy a sérelmezett cikkekhez 
kapcsolódó  adatkezelés  vonatkozásában  a  Kérelmező  érintetti  kérelmére  nem  megfelelően 
végezte  el  a  jogos  érdekét  alátámasztó  érdekösszemérést,  és  nem  törölte  a  Kérelmező 
jogellenesen kezelt személyes adatait, megsértette az általános adatvédelmi rendelet 17. cikk 
(1)  és  (3)  bekezdését,  valamint  a  Kérelmező  általános  adatvédelmi  rendelet  21.  cikk  (1) 
bekezdését. 
 
 
IV.7. A célhoz kötöttség és az adattakarékosság elve 

(114) A  Kérelmezett  adatkezelése  céljaként  a  közvélemény 

jelölte  meg,  mellyel 
sajtószervként hozzájárult a kiemelt tárgyi súlyú közéleti vita érdemi megítéléséhez, elősegítve ezzel 
a  társadalmi  véleményformálást.  A  Kérelmező  szakmai  tevékenységéhez  az  otthonszülés  közéleti 
kérdése  kapcsolódik,  mely  heves  vitát  váltott  és  vált  ki  napjainkban  is.  A  tragédiával  végződő 
otthonszülésekkel  kapcsolatos  hírek  nyilvánosságra  kerülése 
folyamatosan  az  érdeklődés 
középpontjában tartja ezt a témát. 

tájékoztatását 

(115) A  panaszolt  cikkek tekintetében  azonban  egyértelmű,  hogy  azokban  nem  az  otthonszülés közéleti 
kérdéséhez  kapcsolódva  fejti  ki  az  újságíró  pro-  és  kontra  érveit,  mellyel  –  gondolatindítóként  – 

 

16 

 

valóban  elősegítené  a  társadalmi  véleményformálást.  A  cikkekről  az  sem  mondható  el,  hogy  a 
tragédiákat érvként hoznák fel a kórházban felügyelt szülés választása mellett.  

(116) A panaszolt cikkek kizárólag a Kérelmező büntetőeljárásban tett tanúvallomásáról, valamint a széles 
körű  nyilvánosságot  kapott  családi  tragédiákról  szólnak,  melyeknél  az  otthonszüléshez  köthető  a 
Kérelmező személye.  

(117) A  Kérelmezett  nyilatkozataiból  is  megállapítható  továbbá,  hogy  a  nyilvános  közlések  fő  célja  a 
közvélemény  által  már  ismert  büntetőeljárásban  tanúként  szereplő  Kérelmezővel  kapcsolatos, 
korábban  nyilvánosságra  hozott,  más  forrásokból  származó  információk  ismételt  közlése,  a 
Kérelmező vonatkozásában közölt információk köztudatban tartása azzal a következménnyel, hogy 
a  Kérelmező  személye  –  és  rajta  keresztül  a  közszereplő  házastársa  –  negatív  megvilágításba 
kerüljön.  

(118) A sérelmezett cikkek és az azokhoz vezető keresőszavak a Kérelmezett politikus férjét is megnevezik. 
A Cikk2. – mely 2021. augusztusában jelent meg – egyértelműen utal az aktuálpolitikai helyzetre: az 
előválasztásra, melynek első fordulója 2021. szeptember 18-án zajlott le. 

(119) A  Hatóság  következetes  álláspontja szerint  amennyiben  valóban  közérdeklődésre  tart  számot  egy 
büntetőeljárás, az azzal kapcsolatos sajtószerv általi tájékoztatásban mindenképpen törekedni kell a 
személyes adatoknak csak szükséges mértékben történő kezelésére, az adattakarékosság elvének 
betartására,  különösen,  ha  a  tájékoztatás  személyes  adatok  nyilvánosságra  hozatala  nélkül  is 
betöltheti  célját.  Ez  kiváltképp  vonatkozik  az  eljárás  mellékszereplőire  (például  tanú,  szakértő),  és 
nem releváns, ha az eljárásban érintett személy követlen hozzátartozója közismert politikus.  

(120) Utalva az Alkotmánybíróság 3209/2020. (VI. 19.) AB határozatában kifejtett véleményére, miszerint 
„[ö]nmagában a köz kíváncsisága,  pletykaéhsége nem alapozza meg egy kérdés közérdeklődésre 
számot  tartó  jellegét.”  megállapítható,  hogy  a  Kérelmezett  jelen  ügyben  nem  tudta  meggyőzően 
bizonyítani a nyilvánosságra hozott személyes adatok kezelésének jogszerű célját, a hiteles, pontos 
tájékoztatásnak való megfelelést és a „közügy” alátámasztását. 

(121) A  fentiek  alapján  a  Hatóság  a  panaszolt  cikkek  vonatkozásában  megállapítja  az  általános 
adatvédelmi rendelet 5. cikk (1) bekezdés b) pontja szerinti célhoz kötött adatkezelés és az 5. 
cikk (1) bekezdés c) pontja szerinti adattakarékosság sérelmét. 
 
 
IV.8. A tisztességes adatkezelés elve  

(122) A  Kérelmező  személyes  adatainak  a  megnevezett  csecsemő-halálesetekkel  egy  cikkben  való 

szerepeltetése megalapozza a tisztességtelen adatkezelés (alapelvi) sérelmét.  

(123) A cikkek kifejezett újságírói „hozzáadott értéket”, véleményt valójában nem tartalmaznak, csak más 
cikkekből  átvett,  összeollózott  tartalmat  foglalnak  egy  hírcikkbe.  A  hivatkozott  cikkek  –  és  ebből 
adódóan  a  sérelmezett  Cikk2.  –  középpontjában  nem  a  csecsemő  halálesetek  vagy  a 
büntetőeljárásról szóló tájékoztatás áll, hanem a Kérelmező személye, ez a „[…] gyermek” esetében 
különösen szembeötlő.  

(124) A  vizsgált  cikkekben  kezelt  személyes  adatok  –  hivatkozással  az  idézett  alkotmánybírósági 
megállapításra  –  a  Kérelmező  büntetőeljárásban  tett  tanúvallomása  idején  (2019.  január  4.) 
rendelkeztek  az  ügy  tekintetében  valódi  relevanciával.  A  Hatóság  ehhez  kapcsolódóan  idézi  az 
Emberi  Jogok  Európai  Bírósága  (a  továbbiakban:  EJEB)  gyakorlatában  is  elismert  megállapítást, 
miszerint  „a  sajtó  hírei,  tudósításai  „romlandó  jószágok”,  azaz  bármely  késedelem  annak 
közzétételében,  mégoly  rövid  időre  is,  értékétől  és  a  tudósítást  övező  érdeklődéstől  akár 
maradéktalanul  megfoszthatja  (Kablis  vs.  Oroszország,  no.  48310/16  és  59663/17.91.S),  a 
demokratikus  közvélemény  formálására,  aktualitásaihoz  való  hozzájárulásra  és  a  polgárok 
tájékoztatására akkor alkalmasak, ha közlésük időszerű, vagyis a közélet  aktualitásaihoz igazodik, 
nem várat magára.” Ehhez képest a Cikk1. és a Cikk2. módosított tartalommal jelenleg is elérhetőek 
a nyilvánosság számára. 

(125) Tisztességtelen adatkezelésként értékeli a Hatóság azt is, hogy a Kérelmezett kizárólag a Kérelmezőt 
nevezte meg és állította a tragédiával kapcsolatos panaszolt cikkek középpontjába, annak ellenére, 
hogy  közismert  volt  az  adott  büntetőeljárásban  betöltött  másodlagos  szerepe  és  ismertté  vált  a 
büntetőeljárás más személyek büntetőjogi felelősségét megállapító eredménye is. Az a tény, hogy a 

 

17 

 

Kérelmezett  az  időközben  módosított  tartalmú  Cikk1.  és  Cikk2.  internetes  felületén  való  elérését 
továbbra is biztosítja, alátámasztja azt, hogy a panaszolt tartalmakkal a Kérelmezett nem az általa 
megjelölt közéleti vitához akar hozzájárulni. 

(126) A  Hatóság  megjegyzi  továbbá,  hogy  a  Kérelmezett  sem  a  Cikk1.,  sem  a  Cikk2.  nyilvánosságra 
hozatalát nem alapíthatta az általa megjelölt, a Kérelmező által végzett aktív politikai tevékenységre, 
mivel  az  állítása  alátámasztásául  hivatkozott  hírcikkek  csak  2022-ben  kerültek  közlésre,  és  a 
Kérelmezett egyéb nyilatkozatra, nyilvános eseményre, közösségi oldalon megjelent bejegyzésre e 
tekintetben  nem  hivatkozott.  Fentiek  alapján  a  Hatóság  véleménye  szerint  a  Kérelmezett  a 
panaszolt cikkek vonatkozásában megvalósította az általános adatvédelmi rendelet 5. cikk (1) 
bekezdés a) pontjának sérelmét. 
 
 
IV.9. Az átlátható adatkezelés elve 

(127) Az  átláthatóság  követelménye  szervesen  kapcsolódik  a  jogszerű  adatkezeléshez.  Az  általános 
adatvédelmi rendelet III. fejezetében egyértelműen megfogalmazott elvárás az, hogy az adatkezelés 
folyamata, dokumentáltsága megismerhető legyen a külvilág, de leginkább az érintett számára. Az 
átláthatóság elve ebből adódóan feltételezi az adatkezelő és az érintett közötti kommunikációt, azt, 
hogy  az  adatalany  az  őt  érintő  adatkezelés  lényegi  elemeiről  ismerettel  rendelkezik.  Az 
adatkezelőnek tehát az általános gyakorlata részévé kell tennie az adatvédelmi szabályok betartását 
és minden tevékenysége során figyelemmel kell lennie arra, hogy az adott adatkezelési tevékenysége 
megfeleljen az adatvédelmi előírásoknak.  

(128) A  Kérelmezett 

részletes  adatvédelmi 
tájékoztatóval, azonban a tényállás tisztázása során kiderült, hogy ennek tartalmát gondatlanságból 
vagy nem ismeri, vagy szándékosan figyelmen kívül hagyja. 

(92)-(93)  bekezdésekben 

rendelkezik  a 

ismertetett 

(129) A  Hatóság  az  átlátható  adatkezelés  elvébe  ütközőként  értékeli  továbbá,  hogy  a  Kérelmezett  által 
közölt hírcikkek megjelenésének időpontja nehezen meghatározható, mivel a Kérelmezett hírfelületén 
a cikkek vonatkozásában sem pontos megjelenési dátumot, sem a cikk szerzőjét nem tüntette fel. A 
Hatóság  –  a  Kérelmező  nyilatkozata  mellett  –  csak  a  cikkek  elérési  útjából  tudta  beazonosítani  a 
cikkek közzétételére vonatkozó évet és hónapot (Cikk1.: 2019. február 25., Cikk2.: 2021. augusztus 
10.). A jogsértő állapot a cikkek megjelenési időpontjától kezdődően módosított tartalommal jelenleg 
is fenn áll. 

(130) Mindezek alapján jelen ügyben a Hatóság megállapítja, hogy  a Kérelmezett a Cikk1. és a Cikk2. 
nyilvánosságra  hozatalához  kapcsolódó  adatkezelése  során  megsértette  az  általános 
adatvédelmi rendelet 5. cikk (2) bekezdését. 
 
 
IV.10. Az érintetti jogok érvényesülése 

(131) A  Hatóság  több  esetben  kérte  a  Kérelmezett  nyilatkozatát  arról,  hogyan  biztosította  a  Kérelmező 
érintetti jogainak gyakorlását a sérelmezett adatkezelések tekintetében. A Kérelmezett e kérdéseket 
illetően nem tett nyilatkozatot, így csak a Kérelmező által becsatolt törlési kérelem és az arra adott 
kérelmezetti válasz áll a Hatóság rendelkezésére. 

(132) A  Kérelmező  hozzáférési  jog  gyakorlása  és  tiltakozás  adatkezelés  ellen,  törlési  kérelem  tárgyú 
beadvánnyal  fordult  a  Kérelmezetthez.  Kérelmező  pontosan  megjelölte  a  panaszolt  cikkek 
elérhetőségeit, és kérte, hogy a Kérelmezett biztosítsa a Kérelmező hozzáférési jogát; adjon helyt a 
tiltakozásának és szüntesse meg az adatkezelést, illetve törölje a Kérelmező személyes adatait.  A 
tiltakozás  kapcsán  a  Kérelmező  hivatkozott  és  csatolta  a  Fővárosi  Ítélőtábla  2.Pf.20.757/2020/6. 
számú  ítéletét  is,  melyben  megállapításra  került  a  Kérelmező  jóhírnév  sérelme.  A  Kérelmező  az 
általános  adatvédelmi  rendelet  17.  cikk  (1)  bekezdés  c)  illetve  d)  pontja  alapján  kérte  a  szakmai 
működésével kapcsolatos személyes adatainak törlését.  

(133) A  Kérelmezett  formailag  eleget  tett  az  érintetti  kérelemre  történő  tájékoztatási  kötelezettségének, 
mivel 30 napon belül válaszolt a Kérelmező érintetti kérelmére. A válaszban azonban a Kérelmezett 
nem  nyújtott  tájékoztatást  az  általa  a  Kérelmező  vonatkozásában  kezelt  személyes  adatok 
tekintetében az adatkezelés jogalapjáról, időtartamáról, az adatok forrásáról. A Kérelmező kifejezett 
kérése  ellenére  sem  közölt  információkat  a  Kérelmezett  arról,  miként  tett  eleget  az  általános 

 

18 

 

adatvédelmi  rendelet  14.  cikk  (2)  bekezdés  b)  pontja  szerinti  érdekmérlegelésnek.  Ezáltal  a 
Kérelmezett  az  érintetti  joggyakorlás  keretében  nem  biztosította  a  Kérelmező  azon  jogát,  hogy 
meggyőződhessen a Kérelmezett által végzett, a személyes adatait érintő adatkezelési folyamatról, 
ezáltal  az  adatkezelés  általános  adatvédelmi  rendelet  szerinti  alapelveknek  való  megfeleléséről 
(átláthatóság). A Kérelmező érintetti kérelmében meg kívánta ismerni azokat a rá vonatkozó adatokat 
is, melyeket a Kérelmezett kezelt ugyan, de a panaszolt cikkek egyikében sem hozott nyilvánosságra 
[általános  adatvédelmi  rendelet  15.  cikk  (3)].  A  Kérelmezett  a  Kérelmező  érintetti  kérelmére  nem, 
hanem  jelen  hatósági  eljárásban,  a  Hatóság  megkeresésére  adott  nyilatkozatában  [Nyilatkozat2.] 
mondta  ki  azt,  hogy  nem  kezel  a  Kérelmező  vonatkozásában  semmilyen  személyes  adatot  a 
panaszolt cikkekben felhasznált személyes adatokon kívül. 

tulajdonképpen  megismételni,  de 

(134) Az általános adatvédelmi rendelet 21. cikk (1) bekezdés szerint ugyanis az érintett a saját helyzetével 
kapcsolatos  okból  bármikor  tiltakozhat  személyes  adatai  kezelése  ellen  és  ilyen  esetben  az 
adatkezelő  köteles 
formában  az 
érdekmérlegelési  tesztet,  mellyel  igazolhatja,  hogy  az  érintett  jogaival,  érdekeivel  szemben  az 
adatkezeléshez  fűződő  jogos  érdekek  elsőbbséget  élveznek.  A  Kérelmező  érintetti  kérelmében 
tiltakozott a kifogásolt adatkezeléssel szemben. Saját helyzetét érintő okként a Kérelmező előadta, 
hogy a kifogásolt cikkek aláássák szakmai integritását, megkérdőjelezik képzettségét, megnehezítik 
működését.  A 
indokok  egyértelműen  a  saját  helyzetével,  munkájával,  szakmai 
tevékenységével összefüggésben állnak, és nem kérdéses, hogy a cikkek negatív hatást gyakoroltak 
a Kérelmező szakmai megítélésére. 

immár  egyediesített 

felsorolt 

(135) Jelen  esetben  a  tényállás  tisztázása  során  a  Kérelmezett  az  érintetti  joggyakorlás  érvényesülése 
tekintetében válaszolt ugyan a Kérelmező hozzáférési, törlési kérelmére, azonban válaszában nem 
teljesítette  az  érintetti  kérelemben  megjelölt,  a  Kérelmező  hozzáférési  és  törlési  kérelmét,  illetőleg 
nem  elemezte  és  nem  indokolta  részletesen,  a  Kérelmező  érdekeit  is  figyelembe  véve  a  jogos 
érdeken alapuló adatkezelését. A Hatóság megjegyzi továbbá, hogy jelen eljárásban az érintetti jogok 
biztosításának  módjára  irányuló  kérdéseit  [NAIH-2809-2/2022.,  NAIH-2809-4/2022.]  a  Kérelmezett 
figyelmen kívül hagyta, azokra nem válaszolt.  

(136) Mindezek  alapján  a  panaszolt  cikkekben  megvalósított  adatkezeléshez  kapcsolódóan  a  Hatóság 
megállapítja  az  általános  adatvédelmi  rendelet  14.  cikk  (2)  bekezdése  és  15.  cikk  (1)  és  (3) 
bekezdése szerinti érintetti jogainak sérelmét. 
 
 
IV.11. Bírság kiszabására vonatkozó kérelem 

(137) Az  adatvédelmi  bírság  jogkövetkezmény  alkalmazása  a  Kérelmező  jogát  vagy  jogos  érdekét 
közvetlenül nem érinti, számára a Hatóság ilyen döntése jogot vagy kötelezettséget nem keletkeztet, 
ebből kifolyólag ezen  – a közérdek érvényesítésének körébe eső  – jogkövetkezmény alkalmazása 
tekintetében a Kérelmező nem minősül ügyfélnek az Ákr. 10. § (1) bekezdése alapján, illetve mivel 
az Ákr. 35. § (1) bekezdésének nem felel meg, e vonatkozásban kérelem benyújtásának nincs helye, 
a beadvány ezen részei kérelemként nem értelmezhetők. 
 
 
V. Jogkövetkezmények 

(138) A Hatóság az általános adatvédelmi rendelet 58. cikk (1) bekezdés b) pontja alapján Kérelmezettet 

elmarasztalta az adatvédelmi jogsértés megvalósításában. 

(139) A  Hatóság  hivatalból  megvizsgálta,  hogy  indokolt-e  a  Kérelmezett  jogsértése  miatt  adatvédelmi 
bírság kiszabása. E körben a Hatóság az általános adatvédelmi rendelet 83. cikk (2) bekezdése és 
az Infotv. 75/A. §-a alapján hivatalból mérlegelte az ügy összes körülményét, és megállapította, hogy 
a  jelen  eljárás  során  feltárt  jogsértések  esetében  a  figyelmeztetés  se  nem  arányos,  se  nem 
visszatartó erejű szankció, ezért bírság kiszabása szükséges. 

(140) A  Hatóság  a  Kérelmezett  által  végzett,  a  panaszolt  cikkekhez  kapcsolódó  adatkezelések 

vonatkozásában súlyos, alapelvi jogsértéseket állapított meg.  
 
 
V.1. Adatvédelmi bírság megállapítása 

 

19 

 

(141) A Hatóság a bírság kiszabása során az alábbi tényezőket súlyosító körülményként vette figyelembe: 

I.  A  Kérelmezett  a  Kérelmező  személyes  és  közérdekből  nyilvános  személyes  adatait 
tartalmazó hírcikkek azok nyilvánosságra hozatalától kezdődően [Cikk1. 2019. február 25. és 
Cikk2. 2021. augusztus 10.] folyamatosan, és módosított tartalommal jelenleg is elérhetőek 
az online térben. [83. cikk (2) bekezdés a) pont] 

II. 

A Kérelmezett  nyilatkozataiban is megerősítette, hogy  adatkezelése szándékos volt. Annak 
ellenére, hogy a Kérelmezett állítása szerint ismerte az érintett büntetőeljárást érintő bírósági 
sajtóközleményt, annak kiadását követő közlésében (Cikk.2.) nem az aktuális adatokat hozta 
nyilvánosságra  a  Kérelmező  vonatkozásában.  A  Kérelmezett  mindkét  panaszolt  cikkben 
közéleti  kérdés  körébe  sorolta  az  egyedi  eseteket,  melyekhez  közvetve,  közvetlenül  a 
Kérelmezőt,  és  szakmai  tevékenységét  kapcsolta.  A  Kérelmezett  kizárólag  a  tragédiával 
végződő  eseteket  és  a  büntetőeljárás  Kérelmezőt  érintő  részleteit  helyezte  a  cikkek 
középpontjába,  az  intézményen  kívüli  szülés  kérdésköre  még  említés  szintjén  sem  jelenik 
meg a sérelmezett cikkekben. [83. cikk (2) bekezdés b) pont] 

III.  A Hatóság adatvédelmi hatósági eljárás keretében 2022. évben már vizsgálta a Kérelmezett 
sajtószabadság  és  véleménynyilvánítás  szabadsága  alapjog  érvényesítéséhez  kapcsolódó 
adatkezelését  [NAIH-3797/2022.],  mely  során  a  panaszolt  személyes  adatok  jogellenes 
kezelését állapította meg, és adatvédelmi bírság megfizetésére kötelezte a Kérelmezettet. [83. 
cikk (2) bekezdés e.) pont] 

(142) A Hatóság a bírság kiszabása során alábbi tényezőket enyhítő körülményként vette figyelembe: 

I. 

A  Kérelmezett  mindkét  panaszolt  cikk  tartalmát  módosította:  a  Cikk1.  tartalmából  törölte  a 
Kérelmezőt  ábrázoló,  sérelmezett  képmást,  valamint  a  Cikk2.  tartalma  elé  beillesztett 
szövegrészben elismerte, hogy a Cikk2.-ben közzétett tartalommal megsértette a Kérelmező 
személyiségi jogát, valamint megfelelő jogalap nélkül, kényszerítő erejű jogos érdek nélkül, a 
tisztességes adatkezelés, a célhoz kötöttség és a pontosság alapelveit megsértve kezelte a 
Kérelmező  szakmai  működésére,  szakmai  ismereteire,  a  büntetőeljárásban  tett  tanú 
vallomásával összefüggő személyes adatait, illetve képmását. 

(143) A  Hatóság  a  bírság  összegének  meghatározása  során  mindenekelőtt  figyelembe  vette,  hogy  a 
megállapított jogsértések az általános adatvédelmi rendelet 83. cikk (5) bekezdés a) pontja szerinti 
magasabb  összegű  bírságkategóriába  tartozó  jogsértésnek  minősülnek,  ez  alapján  a  kiszabható 
bírság maximuma 20.000.000 EUR, illetve a vállalkozások esetében az előző pénzügyi év teljes éves 
világpiaci  forgalmának  legfeljebb  4  %-át  kitevő  összeg,  a  kettő  közül  a  magasabb  összeget  kell 
kiszabni. A Kérelmezett médiavállalatként működő vállalatcsoport, a cégnyilvántartás adatai szerint 
egy  főrészvényes  irányító  taggal  rendelkezik,  aki  meghatározó  befolyást  gyakorol.  A  Kérelmezett 
értékesítésének  nettó  árbevétele  a  rendelkezésre  álló 
legutóbbi  2021.  évi  adat  szerint 
47.790.082.000 Ft volt. 

(144) A  Hatóság  a  megállapított  jogsértések  súlyára  tekintettel  az  általános  adatvédelmi  rendeletben 
meghatározott  bírságmaximumot,  és  a  Kérelmezett  2021.  évi  konszolidált  mérlegadatát  vette 
figyelembe a bírság összegének megállapítása során.  
 
 
V.2. Személyes adatok elérésének korlátozása 

(145) A  rendelkező  rész  III.  b)  pontjában  a  Hatóság  a  jelen  határozat  megtámadására  nyitva  álló 
keresetindítási határidő lejártát, illetve közigazgatási per esetén a bírósági döntés jogerőssé válását 
követően jogkövetkezményként elrendelte a rendelkező rész I. pontjában meghatározott személyes 
adatok  Cikk1.-ből  és  Cikk2.-ből  történő  azonnali  törlését,  mivel  a  sérelmezett  személyes  adatok 
kezelését  a  Kérelmezett  megfelelő 
jogalap  nélkül,  az  általános  adatvédelmi  rendeletben 
meghatározott adatkezelési alapelvek megsértésével valósította meg. 

(146) A jelen határozat rendelkező részének III. c.) pontjában a Hatóság a jelen döntés jogerőssé válásáig 
az  általános  adatvédelmi  rendelet  58.  cikk  (2)  bekezdés  f)  pontjai  alapján  a  panaszolt  cikkekben 
nyilvánosságra hozott, Kérelmezőre vonatkozó személyes adatok elérését ideiglenes intézkedésként 
átmenetileg korlátozta, mivel a panaszolt személyes adatok közzétételével a Kérelmezett továbbra is 
a Kérelmező számára sérelmes állapotot tartana fenn. 

 

20 

 

(147) A fentiek alapján a Hatóság a rendelkező részben foglaltak szerint döntött. 

 
 
VI. Egyéb kérdések 

(148) A Hatóság hatáskörét az Infotv. 38. § (2) és (2a) bekezdése határozza meg, illetékessége az ország 

egész területére kiterjed. 

(149) A határozat az Ákr. 80-81. §-án és az Infotv. 61. § (1) bekezdésén alapul. A határozat az Ákr. 82. § 

(1) bekezdése alapján a közlésével véglegessé válik. 

(150) A  közigazgatási  per  szabályait  a  közigazgatási  perrendtartásról  szóló  2017.  évi  I.  törvény  (a 
továbbiakban:  Kp.)  határozza  meg.  A  Kp.  12.  §  (1)  bekezdése  alapján  a  Hatóság  döntésével 
szembeni közigazgatási per törvényszéki  hatáskörbe tartozik,  a  perre  a Kp.  13.  §  (3)  bekezdés a) 
pont aa) alpontja alapján a Fővárosi Törvényszék kizárólagosan illetékes. A Kp. 27. § (1) bekezdés 
b) pontja alapján a törvényszék hatáskörébe tartozó perben a jogi képviselet kötelező. A Kp. 39. § (6) 
bekezdése  szerint  a  keresetlevél  benyújtásának  a  közigazgatási  cselekmény  hatályosulására 
halasztó hatálya nincs. 

(151) A Kp. 124. § (6) bekezdése szerint, ha törvény által megengedett keresethalmazat esetén a kereseti 
kérelmek  egy  részét  az  egyszerűsített  per,  másik  részét  az  általános  szabályok  szerint  kellene 
elbírálni, a bíróság az általános szabályok szerint jár el. 

(152) A  Kp.  29.  §  (1)  bekezdése  és  erre  tekintettel  a  Pp.  604.  §  szerint  alkalmazandó,  az  elektronikus 
ügyintézés  és  a  bizalmi  szolgáltatások  általános  szabályairól  szóló  2015.  évi  CCXXII.  törvény  (a 
továbbiakban:  E-ügyintézési  tv.)  9.  §  (1)  bekezdés  b)  pontja  szerint  az  ügyfél  jogi  képviselője 
elektronikus kapcsolattartásra kötelezett. 

(153) A keresetlevél benyújtásának idejét és helyét a Kp. 39. § (1) bekezdése határozza meg.  

(154) A közigazgatási per illetékének mértékét az illetékekről szóló 1990. évi XCIII. törvény (továbbiakban: 
Itv.)  45/A.  §  (1)  bekezdése  határozza  meg.  Az  illeték  előzetes  megfizetése  alól  az  Itv.  59.  §  (1) 
bekezdése és 62. § (1) bekezdés h) pontja mentesíti az eljárást kezdeményező felet. 
 
Kelt: Budapest, elektronikus aláírás szerint 
 

 
 

 

 

Dr. habil Péterfalvi Attila 
elnök, c. egyetemi tanár 

21 

