 

Iktatószám: 
 

NAIH-3883-9/2023 
 

Tárgy:  határozat 

 
 
 

H A T Á R O Z A T  

 
 

A Nemzeti Adatvédelmi és Információszabadság Hatóság (a továbbiakban: Hatóság) előtt 
………………..………  kérelmező  (lakcíme:  ……………………….…………………………;  a 
továbbiakban:  Kérelmező)  ePapíron  a  Váci  Polgármesteri  Hivatal  Közterület-Felügyelet 
Osztály  kérelmezettel  (székhelye:  2600  Vác,  Március  15.  tér  11.;  a  továbbiakban: 
Kérelmezett)  szemben  2023.  március  3.  napján  a  https://www.vac.hu/  honlap  E-bérlet 
menüpontja  alatt  elérhető  (https://eberlet.mininform.hu/vac/site/login  -  a  továbbiakban: 
Weboldal)  online  parkolási  bérlet  vásárlással  összefüggő  adatkezeléssel  kapcsolatos 
tájékoztatás  és  adatkezelés  jogszerűsége  tárgyában  benyújtott  kérelme  (a  továbbiakban: 
kérelem) alapján adatvédelmi hatósági eljárás indult. A Hatóság a fenti adatvédelmi eljárásba 
2023.  május 12-én ügyfélként  bevonta Vác  Város  Önkormányzatát (székhelye:  2600 Vác, 
Március 15. tér 11.; a továbbiakban: Önkormányzat). A Hatóság a fenti adatvédelmi hatósági 
eljárásban az alábbi döntéseket hozza: 
 
I.  A  Hatóság  a  Kérelmezőnek  a  Kérelmezettel  szembeni  kérelmét  elutasítja,  mivel  nem  a 
Kérelmezett minősül adatkezelőnek. 
 
II.  A  Hatóság  hivatalból  megállapítja,  hogy  az  Önkormányzat  a  Weboldallal  kapcsolatos 
adatkezelési gyakorlata során megsértette a természetes személyeknek a személyes adatok 
kezelése tekintetében történő védelméről és az ilyen adatok szabad áramlásáról, valamint a 
95/46/EK irányelv hatályon kívül helyezéséről szóló 2016/679/EU rendelet1 (a továbbiakban: 
általános  adatvédelmi  rendelet)  5.  cikk  (1)  bekezdés  c)  pontját,  valamint  12.  cikk  (1) 
bekezdését és 13. cikk (1) bekezdés a) és c) pontját. 
 
III. A Hatóság hivatalból az általános adatvédelmi rendelet 58. cikk (2) bekezdés  d) pontja 
alapján utasítja az Önkormányzatot, hogy a Weboldalon az általános adatvédelmi rendeletnek 
megfelelő  tájékoztatást  nyújtson  az  online  parkolási  bérlet  szolgáltatásával  kapcsolatban, 
valamint  a  Weboldallal  kapcsolatos  adatkezelési  gyakorlatát  az  adattakarékosság  elvének 
megfelelően alakítsa át, és ezt a Hatóság felé a jelen határozat kézhezvételét követő 30 napon 
belül igazolja. 
 
IV. A Hatóság  a  fenti  II. pontban  foglalt  adatvédelmi jogsértések miatt az Önkormányzatot 
hivatalból 
 

 

500 000 Ft, azaz ötszázezer forint 

adatvédelmi bírság 

megfizetésére kötelezi. 

 
A IV. pont szerinti bírságot a jelen határozat véglegessé válásától számított 30 napon belül 
a  Hatóság  központosított  bevételek  beszedése  célelszámolási  forintszámlája  (10032000-
01040425-00000000  Központosított  beszedési  számla  IBAN:  HU83  1003  2000  0104  0425 
0000 0000) javára kell megfizetni. Az összeg átutalásakor a „NAIH-3883/2023 BÍRS.” számra 
kell hivatkozni. 

1 https://eur-lex.europa.eu/legal-content/HU/TXT/?uri=celex%3A32016R0679 

 

 

2 

 
Ha  az  Önkormányzat  a  bírságfizetési  kötelezettségének  határidőben  nem  tesz  eleget, 
késedelmi  pótlékot  köteles  fizetni. A  késedelmi  pótlék  mértéke  a  törvényes  kamat,  amely  a 
késedelemmel érintett naptári félév első napján érvényes jegybanki alapkamattal egyezik meg. 
 
A IV. pont szerinti bírság és az esetleges késedelmi pótlék meg nem fizetése, illetve a III. pont 
szerinti kötelezettség teljesítése határidőben történő igazolásának hiánya esetén a Hatóság 
elrendeli a határozat végrehajtását. 
 
A  határozattal  szemben  közigazgatási  úton  jogorvoslatnak  nincs  helye,  de  az  a  közléstől 
számított  30  napon  belül  a  Fővárosi  Törvényszékhez  címzett  keresetlevéllel  közigazgatási 
perben megtámadható. A keresetlevelet a Hatósághoz kell benyújtani, elektronikusan2, amely 
azt  az  ügy  irataival  együtt  továbbítja  a  bíróságnak.  A  tárgyalás  tartása  iránti  kérelmet  a 
keresetlevélben jelezni kell. A teljes személyes illetékmentességben nem részesülők számára 
a közigazgatási per illetéke 30 000 Ft, a per tárgyi illetékfeljegyzési jog alá esik. A Fővárosi 
Törvényszék előtti eljárásban a jogi képviselet kötelező. 
 

I. 
 
(1) 

(2) 

Az eljárás menete 

I N D O K O L Á S  

 

A  Kérelmező  2023.  …………….  napján  ePapíron  érkezett  beadványában  kérelmet 
nyújtott  be  a  Hatósághoz,  amelyben  előadta,  hogy  2023.  ……………..  napján 
mélygarázs parkolási bérlet vásárlása céljából regisztrált a Weboldalon. 
 
A Kérelmező álláspontja szerint a Weboldalon keresztül történő adatkezelés az alábbi 
okokból sérti az általános adatvédelmi rendelet alábbi rendelkezéseit: 
 
(i) az átláthatóság elvének megsértése, mivel a kifogásolt adatkezeléssel kapcsolatban 
semmilyen  adatkezelési  tájékoztató  nem  érhető  el  a  Weboldalon  vagy  a  vac.hu 
weboldalon, többek között a fentebb írtak alapján az adatkezelő személye sem derül 
ki egyértelműen, amely sérti az általános adatvédelmi rendelet 5. cikk (1) bekezdés a) 
pontját valamint 13. és 14. cikkét; 
 
(ii)  a  jogszerűség  elvének  megsértése,  mivel  a  felhasználási  feltételek  az  érintett 
hozzájárulását  jelöli  meg  az  adatkezelés  jogalapjának  a  bérletvásárlási  cél  esetén, 
amely a Kérelmező álláspontja szerint a Hatóság NAIH/2019/2076/11 számú döntése 
alapján  közfeladat  ellátásához  kapcsolódó 
feladattal  összefüggésben  nem 
alkalmazható,  mivel  a  várakozás,  a  parkolás  biztosítása  a  Magyarország  helyi 
önkormányzatairól  szóló  2011.  évi  CLXXXIX.  törvény  13.  §  (1)  bekezdés  2.  pontja 
alapján  helyi  önkormányzati  feladat,  a  16/A.  §-a  szerint  pedig  közszolgáltatás,  így 
nyilvánvalóan  közfeladatnak  minősül,  és  ezt  nem  befolyásolja  az,  hogy  az 
önkormányzat, az önkormányzat tulajdonában álló gazdasági társaság, vagy az önálló 
költségvetési  szervként  működő  közterület-felügyelet-e  az  adatkezelő,  és  független 
attól is, hogy a parkolási szerződés adott esetben polgári jogi jogviszonynak minősül, 
így a helyes jogalap az általános adatvédelmi rendelet 6. cikk (1) bekezdés e) pontja 
lenne; 
 

 

2  A  közigazgatási per  kezdeményezésére  a  NAIH_K01  elnevezésű  űrlap szolgál:  NAIH_K01  űrlap   (2019.09.16)  Az  űrlap  az 
általános 
információ: 
https://www.naih.hu/kozig-hatarozat-birosagi-felulvizsgalata 

program) alkalmazásával 

nyomtatványkitöltő 

program 

További 

( ÁNYK 

tölthető 

ki. 

3 

számú 

állásfoglalásában 

foglaltakkal),  miközben 

(iii)  az adattakarékosság  elvének megsértése, mivel  a  Kérelmező álláspontja  szerint 
az  általános  adatvédelmi  rendelet  5.  cikk  (1)  bekezdés  c)  pontjában  meghatározott 
adattakarékosság  elve  is  sérül  azzal,  hogy  az  adatkezelő  szükségtelenül  számos 
személyes  adat  megadását  valamint  bizonyos  okmányok,  így  különösen  a  személyi 
igazolvány,  a  lakcímkártya  és  az  adókártya,  a  forgalmi  engedély  másolatának 
feltöltését  kéri 
(amely  Kérelmező  álláspontja  szerint  ellentétes  a  Hatóság 
NAIH/2020/3535/2. 
az 
adatkezeléshez – a rendszám felismerő kamerákra is tekintettel – a rendszám és az 
email  cím  is  elegendő  lenne,  mivel  az  eseti  parkolójegy-vásárlás  sokkal  kevesebb 
adattal is működik, és az autópálya-matrica vásárláskor sem kérnek el ennyi adatot és 
iratmásolatot; 
 
(iv)  a  pontosság  és  a  korlátozott  tárolhatóság  elvének  megsértése  (általános 
adatvédelmi rendelet 5. cikk (1) bekezdés d) és e) pontok), mivel a Kérelmezőnek a 
Weboldalon történt regisztrációját két évvel megelőző, 2021-es évre szóló, már lejárt 
mélygarázs parkolási bérletének adatai is megtalálhatóak az online felületen, azonban 
más évekre vonatkozó mélygarázs parkolási bérletek adatai nem. 
 
A  kérelemben  a  Kérelmező  kérte,  hogy  a  Hatóság  adatvédelmi  hatósági  eljárás 
keretében a jogsértést orvosolja, és e körben 
 
(i) marasztalja el a Kérelmezettet az általános adatvédelmi rendelet rendelkezéseinek 
megsértése miatt; 
 
(ii)  utasítsa  a  Kérelmezettet,  hogy  adatkezelési  műveleteit  hozza  összhangba  az 
általános adatvédelmi rendelettel; 
 
(iii) szabjon ki bírságot a Kérelmezettel szemben. 
 
A  Hatóság  az  eljárás  során  a  fentieken  felül  hivatalból  vizsgálta  a  kérelemben 
foglaltakhoz kapcsolódó általános adatkezelési gyakorlat megfelelőségét. 
 
A Hatóság megkeresésére a Kérelmezett nevében Vác Város Jegyzője 2023. április 5-
én  érkezett,  NAIH-3883-3/2023  alszám  alatt 
iktatott  válaszbeadványában  azt 
nyilatkozta, hogy a Kérelmezett nem önálló költségvetési szerv, hanem a (jegyző által 
képviselt) Váci Polgármesteri Hivatal szervezeti egysége. 
 
A  Kérelmezett  nyilatkozata  szerint  a  jelen  eljárás  tárgyát  képező  adatkezelés 
adatkezelője  az  Önkormányzat.  A  tényállás  megállapítása  érdekében,  valamint 
tekintettel arra, hogy az eljárás az Önkormányzat jogát és kötelezettségeit közvetlenül 
érinti, a Hatóság a rendelkező részben foglaltak szerint 2023. május 12-én ügyfélként 
bevonta az Önkormányzatot, és megkereste nyilatkozattételre. 
 
Az Önkormányzat 2023. május 31-én érkezett, NAIH-3883-5/2023 alszám alatt iktatott 
válaszában megerősítette a Kérelmezett korábbi nyilatkozatait. 
 
A Hatóság 2023. június 11-én az elektronikus azonosítási lehetőségek tisztázása és 
bizonyítása érdekében megkereste a Nemzeti Infokommunikációs Szolgáltató Zrt.-
t  (székhelye:  1081  Budapest,  Csokonai  u.  3.;  a  továbbiakban:  NISZ).  A  NISZ  2023. 
június 29-én érkezett, NAIH-3883-7/2023 alszám alatt  iktatott nyilatkozata szerint az 
Önkormányzat elektronikus ügyintézés nyújtása esetén az elektronikus ügyintézés és 
a  bizalmi  szolgáltatások  általános  szabályairól  szóló  2015.  évi  CCXXII.  törvény  (a 
továbbiakban: E-ügyintézési tv.) 25. § (3) bekezdés c) pontja alapján 2018. január 1. 

(3) 

(4) 

(5) 

(6) 

(7) 

(8) 

4 

óta nemcsak jogosult, hanem köteles is igénybe venni a Központi Azonosítási Ügynök 
(a  továbbiakban:  KAÜ)  szolgáltatást.  A  NISZ  a  Hatóság  megkeresése  alapján 
megvizsgálta a Weboldal regisztrációs felületét, és azon nem található meg a KAÜ. 
 
A  Hatóság  2023.  július  24-én  felhívta  az  ügyfeleket  az  általános  közigazgatási 
rendtartásról szóló 2016. évi CL. törvény (a továbbiakban: Ákr.) 76. §-a alapján, hogy 
a kézhezvételtől számított 15 napon belül nyilatkozatokat és bizonyítási indítványokat 
tehetnek,  valamint  megismerhetik  az  ügy  iratait,  azt  követően  a  hatóság  lezárja  a 
bizonyítást. Minden ügyfél 2023. július 25-én vette át a fenti felhívást, amelyre a mai 
napig semmilyen nyilatkozat nem érkezett a Hatósághoz. 

Az ügyben alkalmazandó jogszabályi rendelkezések 

 

(9) 

 
II. 

(10)  Az  általános  adatvédelmi  rendelet  2.  cikk  (1)  bekezdése  szerint  az  általános 
adatvédelmi  rendeletet  kell  alkalmazni  a  személyes  adatok  részben  vagy  egészben 
automatizált  módon  történő  kezelésére,  valamint  azoknak  az  adatoknak  a  nem 
automatizált  kezelésére,  amelyek  valamely  nyilvántartási  rendszer  részét  képezik, 
vagy amelyeket egy nyilvántartási rendszer részévé kívánnak tenni. 
 

(11)  Az általános adatvédelmi rendelet 5. cikk (1) bekezdés c) pontja alapján a személyes 
adatok  az  adatkezelés  céljai  szempontjából  megfelelőek  és  relevánsak  kell,  hogy 
legyenek, és a szükségesre kell korlátozódniuk („adattakarékosság”). 

 
(12)  Az általános adatvédelmi rendelet 5. cikk (2) bekezdés szerint az adatkezelő felelős az 
(1)  bekezdésnek  való  megfelelésért,  továbbá  képesnek  kell  lennie  e  megfelelés 
igazolására („elszámoltathatóság”). 
 

(13)  Az  általános  adatvédelmi  rendelet  12.  cikk  (1)  bekezdés  szerint  az  adatkezelő 
megfelelő intézkedéseket hoz annak érdekében, hogy az érintett részére a személyes 
adatok kezelésére vonatkozó, a 13. és a 14. cikkben említett valamennyi információt 
és a 15–22. és 34. cikk szerinti minden egyes tájékoztatást tömör, átlátható, érthető és 
könnyen hozzáférhető formában, világosan és közérthetően megfogalmazva nyújtsa, 
különösen  a  gyermekeknek  címzett  bármely  információ  esetében.  Az  információkat 
írásban  vagy  más  módon  –  ideértve  adott  esetben  az  elektronikus  utat  is  –  kell 
megadni. Az érintett kérésére szóbeli tájékoztatás is adható, feltéve, hogy más módon 
igazolták az érintett személyazonosságát. 
 

(14)  Az általános adatvédelmi rendelet 13. cikk (1) bekezdés a) és c) pontja alapján ha az 
érintettre  vonatkozó  személyes  adatokat  az  érintettől  gyűjtik,  akkor  többek  között 
tájékoztatni  kell  az  érintettet  az  adatkezelőnek  és  –  ha  van  ilyen  –  az  adatkezelő 
képviselőjének a kilétéről és elérhetőségeiről, továbbá a személyes adatok tervezett 
kezelésének céljáról, valamint az adatkezelés jogalapjáról. 
 

(15)  Az általános adatvédelmi rendelet 58. cikk (2) bekezdés d) pontja szerint a felügyeleti 
hatóság  korrekciós  hatáskörében  eljárva  utasítja  az  adatkezelőt  vagy  az 
adatfeldolgozót, hogy adatkezelési műveleteit – adott esetben meghatározott módon 
és meghatározott időn belül – hozza összhangba e rendelet rendelkezéseivel. 
 

(16)  Az általános adatvédelmi rendelet 58. cikk (2) bekezdés i) pontja szerint a felügyeleti 
hatóság  korrekciós  hatáskörében  eljárva  a  83.  cikknek  megfelelően  közigazgatási 
bírságot  szab  ki,  az  adott  eset  körülményeitől  függően  az  e  bekezdésben  említett 
intézkedéseken túlmenően vagy azok helyett. 
 

5 

(17)  Az  általános  adatvédelmi  rendelet  hatálya  alá  tartozó  adatkezelésre  az  információs 
önrendelkezési jogról és az információszabadságról szóló 2011. évi CXII. törvény (a 
továbbiakban: Infotv.) 2. § (2) bekezdése szerint az általános adatvédelmi rendeletet 
az ott megjelölt rendelkezésekben foglalt kiegészítésekkel kell alkalmazni. 

 
(18)  Az  Infotv.  60.  §  (1)  bekezdése  alapján  a  személyes  adatok  védelméhez  való  jog 
érvényesülése érdekében a Hatóság az érintett erre irányuló kérelmére adatvédelmi 
hatósági eljárást indít és hivatalból adatvédelmi hatósági eljárást indíthat. 

 
(19)  Az  Infotv.  61.  §  (1)  bekezdés  a)  pontja  szerint  az  adatvédelmi  hatósági  eljárásban 
hozott  határozatában  a Hatóság  az  Infotv.  2.  §  (2)  bekezdésében  meghatározott 
adatkezelési 
adatvédelmi 
rendeletben meghatározott jogkövetkezményeket alkalmazhatja. 
 

összefüggésben 

műveletekkel 

az általános 

(20)  Az Infotv. 61. § (4) bekezdés b) pontja szerint az általános adatvédelmi rendelet 83. 
cikke szerint kiszabott bírság esetén  a bírság mértéke százezertől húszmillió forintig 
terjedhet, ha az adatvédelmi hatósági eljárásban hozott határozatban kiszabott bírság 
megfizetésére kötelezett költségvetési szerv. 

 
(21)  Az Infotv. 75/A. §-a alapján a Hatóság az általános adatvédelmi rendelet 83. cikk (2)–
(6)  bekezdésében  foglalt  hatásköreit  az  arányosság  elvének  figyelembevételével 
gyakorolja,  különösen  azzal,  hogy  a  személyes  adatok  kezelésére  vonatkozó  – 
jogszabályban  vagy  az  Európai  Unió  kötelező  jogi  aktusában  meghatározott  – 
előírások első alkalommal történő megsértése esetén a jogsértés orvoslása iránt – az 
általános adatvédelmi rendelet 58. cikkével összhangban – elsősorban az adatkezelő 
vagy adatfeldolgozó figyelmeztetésével intézkedik. 

 
(22)  Az  általános adatvédelmi  rendelet eltérő  rendelkezése  hiányában a  kérelemre indult 
adatvédelmi  hatósági  eljárásra  az  Ákr.  rendelkezéseit  kell  alkalmazni  az  Infotv-ben 
meghatározott eltérésekkel. 

Döntés 

 
III. 
 
1. A megállapított tényállás 
 
1.1. Az adatkezelés leírása és a kezelt személyes adatok köre 
 
(23)  A Kérelmező 2023. ……………. napján mélygarázs parkolási bérlet vásárlása céljából 
regisztrált  a  Weboldalon.  A  kötelező  előzetes  regisztráció  során  a  Kérelmezőnek 
számos személyes adatot meg kellett adnia, így a nevét, a lakcímét, a kapcsolattartási 
adatait,  az  adószáma  minősítését,  valamint  fel  kellett  töltenie  a  gépjármű  forgalmi 
engedélye  mindkét  oldalának 
lakcímkártyája,  a  személyi 
igazolványa és az adókártyája másolatát. A regisztráció során a felhasználási feltételek 
elfogadása  hiányában  a  regisztráció  nem  lehetséges,  ennek  végén  az  alábbi 
felhasználói  nyilatkozat  található:  „A  felhasználási  feltételeket  megismertem  és 
elfogadom, továbbá hozzájárulok ahhoz, hogy a webes felületen megadott személyes 
adataimat a Szolgáltató a szolgáltatás igénybevétele céljából kezelje.”. 
 

teljes  másolatát,  a 

(24)  A Weboldalon elérhető felhasználási feltételek egyebekben nem jelöl meg egyértelmű 
adatkezelő  személyt,  Vác  város,  a  Kérelmezett,  a  nem  definiált  „Szolgáltató”,  Vác 
Város Önkormányzata Képviselő-testülete is megjelenik benne, ezek adatkezeléshez 
és  egymáshoz  való  viszonya  nem  derül  ki.  A  Weboldal  alján  a  „Váci  Polgármesteri 
Hivatal  Közterület-Felügyeletet  a  Mininform  Kft.  üzemelteti.”  mondat  található, 

6 

miközben  a  Weboldal  „Kapcsolat”  menüpontja  a  vac.hu  honlapra  visz,  amelyen  a 
„Közterület-Felügyelet”  mint  Váci  Polgármesteri  Hivatal  egyik  osztálya  jelenik  meg, 
amelyben köztisztviselők dolgoznak. A Weboldalon hivatkozott jogszabályokból a Vác 
Város Önkormányzata Képviselő-testület 32/2017. (XII.15.) önkormányzati rendelet 6. 
§  (3)  bekezdése  alapján  a  bérlettel  érintett  mélygarázs  üzemeltetését  a  Váci 
Városfejlesztő Kft. látja el. 
 

(25)  A Kérelmező az előzetes regisztráció visszaigazolását követően 2023. …………….-án 
a  Weboldalon  az  éves  parkolási  bérletet 
teljes  áron  vásárolta,  semmilyen 
kedvezményre nem volt jogosult. A Kérelmező a bérletvásárlásról a visszaigazolást és 
a  számlát  emailen  kapta,  a  számla  kiállítója  Vác  Város  Önkormányzata  volt.  A  váci 
mélygarázsba  a  Kérelmező 
tapasztalata  alapján  belépőkártyával,  elektronikus 
beléptetőrendszeren keresztül lehet bejutni és a gépjárművel történő behajtás során 
rendszámfelismerő kamerák is működnek. 
 

(26)  Az Önkormányzat 2023. május 31-én érkezett, NAIH-3883-5/2023 alszám alatt iktatott 
nyilatkozatai  alapján  a  Kérelmezett  szerepe  a  probléma  jelzése  és  a  technikai, 
ügyintézési  háttér  volt,  és  az  Önkormányzat  szerepe  a  szervezési  feladatok  és 
parkolási  rendelet  megalkotása  voltak.  Az  online  ügyintézés  kialakítása  során  az 
Önkormányzat  nem  talált  olyan  lehetőséget,  amely  kiváltaná  az  okmánymásolatok 
átmeneti  kezelését  az  azonosító  adatok  ellenőrzéséhez.  Az  adókártya  másolata, 
pontosabban  az  azon 
jel  a  gépjárműadó  megfizetésének 
ellenőrzése  céljából  volt  szükséges.  A  parkolási  kedvezmény  nem  gépjárművekhez 
hanem üzembentartó személyhez kötődik, és mivel egy személy nevén több gépjármű 
lehet,  egy  gépjármű  rendszáma  alapján  nem  ellenőrizhető,  hogy  az  adott  személy 
minden  gépjárműadó  kötelezettségét  teljesítette  esetleges  más  gépjárművekre  is. 
Ennek szükségességét az Önkormányzat időközben felülvizsgálta és az adóazonosító 
jel illetve adókártya másolat szükségességét megszüntette. A Hatóság megkeresését 
követően  az  Önkormányzat  új  adatkezelési 
tájékoztatást  helyezett  el  a 
https://vac.hu/vac/dok_nyomtatvanyok.html weboldalon. 

lévő  adóazonosító 

 
1.2. Az adatkezelő személye 
 
(27)  A Hatóság a fenti (25) és (26) bekezdésekben részletezettek alapján megállapította, 
hogy  a  vizsgált  Weboldalon  keresztül  történő  adatkezelés  célját  és  eszközeit  az 
Önkormányzat  határozta  meg.  Minden  más  közreműködő  csak 
technikailag 
végrehajtotta  az  Önkormányzat  döntését  az  Önkormányzat  által  meghatározott 
feltételek szerint, a szolgáltatás bármikor nyújtását vagy annak abbahagyását egyedül 
az  Önkormányzat  jogosult  eldöntetni  közfeladat  ellátása,  közhatalmi  jogosítványai 
gyakorlása körében. 
 

(28)  Az  Önkormányzat  számos  szervet  és  jogi  személyt  hozhat  létre  a  vonatkozó 
jogszabályok  alapján,  ez  azonban  nem  érinti  azt,  hogy  a  döntéseket  általában  az 
Önkormányzat legfőbb szerve vagy az általa meghatalmazott személy hozza, kivéve, 
ha jogszabály adott feladatot kifejezetten másra telepít (például a polgármesterre). A 
jelen esetben nincs olyan jogszabály, amely a parkolással kapcsolatos feladatot másra 
ruházná át, az kifejezetten az Önkormányzat döntésétől függ. Ezt támasztja alá többek 
között az is, hogy a parkolás alapvető szabályait a fenti (24) bekezdésben hivatkozott 
rendeletben állapítja meg az Önkormányzat, és minden más közreműködő  kizárólag 
ennek keretében hozhat döntéseket a végrehajtáshoz. 
 

(29)  A  fentiek  alapján  a  Hatóság  megállapította,  hogy  a  vizsgált  adatkezelés 

adatkezelője az Önkormányzat. 

7 

 

2. A Kérelmezettel szembeni kérelem elutasítása 

 

(30)  Mivel  nem  a  Kérelmezett  a  Kérelmező  által  panaszolt  adatkezelés  adatkezelője,  a 
Kérelmezett  értelemszerűen  nem  sérthette  meg  az  általános  adatvédelmi  rendelet 
Kérelmező által megjelölt pontjait. 
 

(31)  A  fentiekre  tekintettel  a  Hatóság  a  kérelmet  elutasította,  és  a  Weboldallal 
kapcsolatos  általános  adatkezelési  gyakorlatot  hivatalból  vizsgálta  ki  az 
Önkormányzat mint adatkezelő vonatkozásában. 

 
3. A hivatalból vizsgált jogsértések az Önkormányzat vonatkozásában 
 
3.1. Az általános adatvédelmi rendelet 12. cikk (1) bekezdésének sérelme 
 
(32)  Az  általános  adatvédelmi  rendelet  12.  cikk  (1)  bekezdése  alapján  az  adatkezelő 
megfelelő intézkedéseket köteles hozni annak érdekében, hogy az érintett részére a 
személyes adatok kezelésére vonatkozó, a 13. cikkben említett valamennyi információt 
és a 15–22. és 34. cikk szerinti minden egyes tájékoztatást tömör, átlátható, érthető és 
könnyen hozzáférhető formában, világosan és közérthetően megfogalmazva nyújtsa. 
 

(33)  A megfelelő tájékoztatás rendszere az általános adatvédelmi rendeletben azt szolgálja, 
hogy  az  érintett  tudatában  lehessen  annak,  hogy  mely  személyes  adatait,  mely 
adatkezelő és mely célból, mely jogalappal, hogyan fogja kezelni. Ez elengedhetetlen 
ahhoz, hogy olyan helyzetben legyen, hogy érintetti jogait érdemben gyakorolni tudja. 
 

(34)  A  Hatóság  megállapította,  hogy  a  fenti  (24)  bekezdésben  részletezettek  szerint  a 
Weboldalon és a kapcsolódó https://www.vac.hu/ honlapon nem található egyértelmű 
és  pontos  megjelölése  annak,  hogy  az  online  parkolási  bérlet  szolgáltatás  (és  a 
parkolás)  tekintetében  ki  minősül  adatkezelőnek.  Az  átlagos  érintettek  nem  tudják 
világosan  és  egyértelműen  azt  a  következtetést  levonni,  hogy  ki  az  adatkezelő  a 
vizsgált adatkezelés tekintetében, és a Hatóság is csak átfogó tényállás-tisztázással 
tudta azt megállapítani. 
 

(35)  A  Weboldalon  és  az  Önkormányzat  kapcsolódó  weboldalán  (https://www.vac.hu/) 
elérhető  tájékoztatásban  és  parkolással  kapcsolatos  dokumentumban  valamint 
Kérelmezőnek  küldött  számlában  számos,  összesen  négy  közreműködő 
lett 
megjelölve (a Kérelmezett, az Önkormányzat, a Mininform Kft., a Váci Városfejlesztő 
Kft.), azonban pontos adatkezelési és üzemeltetésben játszott  szerepkörük nem volt 
ez alapján azonosítható. Ez nem minősül egyértelmű, világos és tömör tájékoztatásnak 
az adatkezelés alapvető körülményéről, az adatkezelő személyéről, amely felé például 
az érintetti igényeket is elő lehet terjeszteni. Az, hogy általában a helyi önkormányzatok 
üzemeltetik a köztéri parkolást nem eléggé konkrét és minden esetben fennálló tény 
ahhoz,  hogy  a  konkrét  esetben  ezen  alapvető  információ  megadása  ne  lenne  az 
Önkormányzat  mint  adatkezelő  kötelezettsége,  különösen  akkor,  ha  számos 
közreműködő egyszerre történő megjelölésével még nagyobb zavart okoz, mintha egy 
sem lenne megjelölve. 
 

(36)  A  fentiekre  tekintettel  a  Hatóság  a  rendelkező  rész  szerint  hivatalból 
megállapította  az  általános  adatvédelmi  rendelet  12.  cikk  (1)  bekezdésének 
sérelmét,  mivel  a  Weboldalon  az  érintetteknek  nyújtott  tájékoztatás  nem 
tartalmazott átlátható, világosan és közérthetően megfogalmazott információt az 

8 

adatkezelő  személyére  és  általában  az  adatkezelésben  részt  vevő  számos 
szereplő feladataira vonatkozóan. 

 
3.2. Az általános adatvédelmi rendelet 13. cikk (1) bekezdés a) és c) pontjának sérelme 
 
(37)  Az általános adatvédelmi rendelet 13. cikk (1) és (2) bekezdése alapján az adatkezelő 
köteles  bizonyos  alapvető  adatkezelési  információkat  (pl.  adatkezelő  személye, 
jogalap) az érintettek rendelkezésére bocsátani könnyen hozzáférhető módon, amikor 
a személyes adatokat közvetlenül az érintettektől gyűjti. 
 

(38)  A  fenti  (24)  és  (35)  bekezdésekben  kifejtettek  alapján  a  Weboldalon  elérhető 
tájékoztatás nem jelöli meg egyértelműen az adatkezelő személyét, és tévesen jelöli 
meg az adatkezelés jogalapjaként az érintett hozzájárulását. Tekintettel arra, hogy az 
adatkezelő  közhatalmi 
jár  el  –  a  Hatóság  honlapján  elérhető 
NAIH/2019/2076/11  számú határozatban3 kifejtettekre  is tekintettel  – az adatkezelés 
jogalapja jelen esetben csak az általános adatvédelmi rendelet 6. cikk (1) bekezdés e) 
pontja  lehet,  mivel  az  Önkormányzat  a  közterületi  parkolást  állami  monopólium 
keretében,  közhatalmi 
jogalap 
megjelölését a Hatóság az általános adatvédelmi rendelet 13. cikke körében értékeli. 
 

jogosítványokkal  működteti.  A  nem  megfelelő 

jogkörben 

(39)  Az általános adatvédelmi rendelet 6. cikk (1) bekezdés e) pontjára alapított adatkezelés 
esetén fokozott tájékoztatási elvárás érvényesül egy közhatalmi feladatokat ellátó, az 
adatkezelést nem az érintett hozzájárulása alapján végző adatkezelővel szemben egy 
olyan  adatkezelőhöz  képest,  amely  az  érintett  rendelkezési  joga  mellett  kezeli  az 
érintett  személyes  adatait.  Megfelelő  tájékoztatás  hiányában  értelemszerűen  az 
érintett nincs olyan helyzetben, hogy érintetti jogait megfelelően gyakorolja. 
 

(40)  A  fentiekre  tekintettel  a  Hatóság  a  kérelemre  a  rendelkező  rész  szerint 
megállapította  az  általános  adatvédelmi  rendelet  13.  cikk  (1)  bekezdés  a)  és  c) 
pontjának sérelmét. 

 
3.3. Az általános adatvédelmi rendelet 5. cikk (1) bekezdés c) pontjának sérelme 
 
(41)  Az  általános  adatvédelmi  rendelet  5.  cikk  (1)  bekezdés  c)  pontja  szerinti 
adattakarékosság  elvének  célja,  hogy  az  érintettek  személyes  adatok  védelméhez 
fűződő  jogát  (alkotmányos  információs  önrendelkezési  jogát)  az  adatkezelés  ne 
korlátozza  a  szükségszerű  mértéken  túl.  Ez  fokozottan  igaz  olyan  adatkezelések 
esetén, amelyek során az érintettnek az átlagosnál is kevesebb választási lehetősége 
van, mint például az Önkormányzat által közfeladatai körében végzett adatkezelések 
esetén,  ahogyan  azt  a  Hatóság  többek  között  a  weboldalán  is  elérhető  NAIH-642-
4/2022  számú  határozatában4  is  kifejtette.  A  jelen  ügyben  vizsgált  adatkezelés  is  e 
körbe tartozik. 
 

(42)  A  Hatóság  megállapította,  hogy  a  fenti  (8),  (23),  (25)  és  (26)  bekezdésekben 
részletezettek  szerint  a  Weboldalon  az  online  bérlet  vásárlás  (ahhoz  regisztráció) 
során  az  érintettek  a  személyazonosító  okmányaik  és  az  adókártyáik  másolatát 
szükségtelenül kellett feltöltsék, és azok kezelése szükségtelen volt. A KAÜ célja és 
feladata  éppen  az  állami  szolgáltatások  során  a  hiteles  online  azonosítás  sokkal 
kevesebb adat megadásával és nem hiteles okmány fénymásolat nélkül, az adókártya 

3 https://www.naih.hu/hatarozatok-vegzesek/file/187-onkormanyzatok-altali-kameras-adatkezeles 
4  https://www.naih.hu/hatarozatok-vegzesek/file/706-onkormanyzat-kozfeladatai-ellatasahoz-szukseges-adatkezeleseinek-jogi-
megfelelese 

 

9 

másolatot  pedig  már  nem  is  kérik  a  Weboldalon,  mivel  anélkül  is  megoldható  az 
adótartozás ellenőrzése. 
 

(43)  Az Önkormányzat 2023. május 31-én érkezett, NAIH-3883-5/2023 alszám alatt iktatott 
nyilatkozatai alapján az Önkormányzat nem vizsgálta meg, hogy milyen módon oldható 
meg a lehető legkevesebb személyes adat kezelésével a Weboldal használata, és a 
személyes  adatok  széles  körét  és  a  cél  elérésére  alkalmatlan,  jogi  hitelesítő  erővel 
nem bíró iratmásolatokat kezelt az érintettek azonosítása céljából. Az offline világban 
történő minták egy az egyben az online világba  változtatás nélkül történő átemelése 
számos esetben előforduló hiba. Az online környezetben ugyanis nem minden esetben 
azonosak  a  feltételek  és  szabályok,  így  –  ahogyan  a  Hatóság  azt  többek  között  a 
honlapján is elérhető NAIH/2018/3654/2/V számú állásfoglalásában5 is kimondta – a 
személyazonosság igazolására alkalmas hatósági igazolványról készített másolat nem 
rendelkezik  bizonyító  erővel  arról,  hogy  hiteles  másolata  egy  érvényes  hatósági 
okmánynak,  és  nem  alkalmas  a  személyazonosság  megállapítására  sem.  Annak 
kezelése kizárólag kifejezett törvényi felhatalmazás alapján lehetséges, mint például a 
pénzmosás  elleni  szabályozás  (megjegyzendő,  hogy  az  eredetiről  ott  az  adatkezelő 
kell készítsen másolatot, nem egy interneten átküldött fénymásolatról van szó, csak az 
eredeti megtekintésének bizonyítéka, nem váltja ki az eredeti okmányt). 
 

(44)  Az adóigazolvány sem szükséges ahhoz, hogy egy adott adószámot az Önkormányzat 
egy adott személyhez kapcsoljon, az adószám eleve azonosít egy személyt, akit a más 
módszerrel  (pl.  KAÜ)  végzett  azonosítás  már  megjelölt.  Az  Önkormányzat  a 
beadványában nem jelölt meg olyan arányos és jogszerű érdeket, valós kockázatot, 
amely  kezelésére  az  adóigazolvány  fénymásolat  lenne  alkalmas,  szükséges  és 
arányos, amely szükségtelen és aránytalan adatkezelésre a jelen eljárás megindítását 
megelőző időszakban sor került a Weboldallal kapcsolatban. 
 

(45)  A  fentiekre  tekintettel  a  Hatóság  a  kérelemre  a  rendelkező  rész  szerint 
megállapította  az  általános  adatvédelmi  rendelet  5.  cikk  (1)  bekezdés  c) 
pontjának sérelmét. 
 

4. A pontosság elvének kérdése 
 
(46)  A Hatóság nem vizsgálta hivatalból az Önkormányzat vonatkozásában a Kérelmezettel 
szembeni kérelemben a pontosság elvének megsértéseként megjelölt jogsértést, mivel 
az  kizárólag  a  számviteli  kötelezettségek  miatt  az  Önkormányzatnál  meglévő 
adatoknak  az  adatok  érintettje  általi  online  megtekintési  lehetőségét  érintette, 
valójában a személyes adatok pontosságát (azok tartalmát) nem befolyásolta. 
 

(47)  Az általános adatvédelmi rendelet nem határozza meg sem az érintett jogát, sem az 
adatkezelő kötelezettségét arra, hogy a személyes adatokat az érintett részére online 
elérhetővé  kell  tenni,  és  a  saját  korábbi  személyes  adatainak  érintett  általi  elérése 
önmagában  adatvédelmi  kockázatot  nem  valószínűsít,  a  Hatóság  pedig 
fogyasztóvédelmi szempontok vizsgálatára nem rendelkezik hatáskörrel. 

 
5. A jogsértés gondatlan vagy szándékos jellegének vizsgálata 
 
(48)  A fenti (38) bekezdésben is említett 2019. évi határozatban is megtalálható a Hatóság 
azon  egyértelmű  jogértelmezése,  amely  az  Önkormányzat  által  jogszabályi  feladat 
alapján  végzett  adatkezelések  jogalapjára  irányadó.  Az  ettől  való  eltérő  érintetti 

5 https://www.naih.hu/adatvedelmi-allasfoglalasok/file/50-allasfoglalas-az-okmanymasolatok-kesziteserol 

 

10 

tájékoztatást semmilyen objektív körülmény nem indokolta a jelen esetben, azonban a 
szándékos jogsértésre utaló információ nem merült fel. 
 

(49)  Az adatkezelő személyének egyértelmű meghatározása olyan alapvető követelmény 
az  általános  adatvédelmi  rendeletben,  amelynek  hiánya  esetén  a  fenti  (24)  és  (35) 
bekezdésekben  bemutatott  ellentmondó  és  objektíven  használhatatlan  tájékoztatás 
vonatkozásában legalább a gondatlanság fenn kell álljon, ezzel ellentétes bizonyíték 
nem merült fel az eljárás során. 
 
az általános adatvédelmi rendelet kockázatalapú megközelítése miatt, erre tekintettel 
legalább a gondatlanság fennáll a tájékoztatás alapvető tartalmának helytelenségével 
összefüggésben, különösen egy állami, önkormányzati adatkezelő esetén. 
 

(50) 

(51)  A  fenti  (41)  bekezdésben  is  hivatkozott  2022.  évi  határozatban  kifejtett  hatósági 
gyakorlat  szerint  az  Önkormányzat által  közfeladatai  körében  végzett adatkezelések 
esetén  fokozott  elvárás  érvényesül.  Erre  tekintettel  az  adatkezelés  megtervezése 
során az alapelveknek – mint az adattakarékosság – történő megfelelés elvárható, az 
attól való érdemi eltérés legalább gondatlanságot valósít meg. Az eljárás során nem 
merült fel szándékos jogsértésre utaló információ ezzel kapcsolatban. 

 
 
IV. Jogkövetkezmények 
 
(52)  Az Infotv. 38. § (2) bekezdésében meghatározott feladat- és hatásköréből adódóan az 
nem kérdéses, hogy amennyiben a Hatóság olyan jogsértést állapít meg, amely még 
fennáll,  akkor  az  általános  adatvédelmi  rendelet  58.  cikk  (2)  bekezdés  szerinti 
intézkedésekkel a Hatóság köteles a jogsértés orvoslására kötelezni az adatkezelőt. 
Erre tekintettel a Hatóság a rendelkező részben az általános adatvédelmi rendelet 58. 
cikk (2) bekezdés d) pontja alapján kötelezte az Önkormányzatot, hogy a Weboldalon 
megfelelő 
tájékoztatást  nyújtson  az  online  parkolási  bérlet  szolgáltatásával 
kapcsolatban  a 
jelen  határozatban  megjelöltek  szerint,  valamint  alakítsa  át 
adatkezelési gyakorlatát a Weboldalon át kezelt személyes adatok (és iratmásolatok) 
szükségességének  érdemi  felülvizsgálatával,  annak  megfelelő  dokumentálása  és 
igazolása mellett. 
 

(53)  Az általános adatvédelmi rendelet 58. cikk (2) bekezdés i) pontja alapján a Hatóság az 
adott eset körülményeitől függően az 58. cikk (2) bekezdésben említett intézkedéseken 
túlmenően  vagy  azok  helyett  a  83.  cikknek  megfelelően  hivatalból  közigazgatási 
bírságot  szab  ki.  Abban  a  kérdésben,  hogy  az  egyéb  jogkövetkezmények  mellett 
indokolt-e  az  adatvédelmi  bírság  kiszabása,  a  Hatóság  jogszabályon  alapuló 
mérlegelési  jogkörben  eljárva  döntött,  figyelemmel  az  Infotv.  61.  §  (1)  bekezdés  a) 
pontjára, az Infotv. 75/A. §-ára, valamint az általános adatvédelmi rendelet 83. cikk (2) 
bekezdésére és az általános adatvédelmi rendelet 58. cikk (2) bekezdésére. 
 

(54)  A  Hatóság  mérlegelése  alapján  a  rendelkező  rész  III.3.  pontjában  hivatalból 
megállapított  jogsértések  esetén  szükséges  volt  adatvédelmi  bírság  kiszabása,  az 
elmarasztalás önmagában nem arányos és visszatartó erejű szankció lenne. 
 

(55)  A Hatóság a bírság szükségessége és összege tekintetében figyelembe vette, hogy az 
Önkormányzat költségvetési szervnek minősül, így a bírság lehetséges maximuma az 
Infotv. 61. § (4) bekezdés b) pontja alapján 20 000 000 forint volt. 
 

11 

(56)  A  Hatóság  a  bírság  összegének  megállapítása  során  a  következő  szempontokat 

mérlegelte: 
 
(i)  Az  Önkormányzat  2022.  évi  tényleges  bevételi  főösszege  a  honlapján  elérhető 

adatok6 szerint 27 893 301 000 Ft volt. 

 
 
(ii)  Az Önkormányzat tekintetében megállapított 500 000 Ft bírságösszeg a 2022 éves 

bevételének 0,002%-a 
 

(57)  Az  adatvédelmi  bírság  mértékének  meghatározásakor  a  Hatóság  enyhítő 

körülményként vette figyelembe az alábbiakat: 
 
(i)  A  jogsértés  időtartama  –  az  online  bérletvásárlás  lehetősége  –  rövid  ideje  tart 

(általános adatvédelmi rendelet 83. cikk (2) bekezdés a) pont); 

 
(ii)  A  jogsértés  a  döntés  III.5.  pontjában  kifejtettek  szerint  gondatlan  jellegű  volt 

(általános adatvédelmi rendelet 83. cikk (2) bekezdés b) pont); 

 
(iii)  A  Hatóság  korábban  nem  állapított  meg  releváns  adatvédelmi  jogsértést  az 
Önkormányzattal szemben (általános adatvédelmi rendelet 83. cikk (2) bekezdés 
e) pont); 

 
(iv)  Az  Önkormányzat  az  eljárás  alatt  a  fenti  (26)  bekezdésben  kifejtettek  szerint 
igyekezett  a  Weboldalon  található  tájékoztatást  javítani  és  a  szükségtelen 
adatkezelést megszüntetni a jogsértés orvoslása céljából (általános adatvédelmi 
rendelet 83. cikk (2) bekezdés f) pont); 

 
(v)  A jelen eljárás elhúzódott a törvényi eljárási határidőn túl (általános adatvédelmi 

rendelet 83. cikk (2) bekezdés k) pont). 

 
(58)  Az  adatvédelmi  bírság  mértékének  meghatározásakor  a  Hatóság  súlyosító 

körülményként vette figyelembe az alábbiakat: 
 
(i)  Az  Önkormányzat  a  tárgybeli  adatkezelésre  vonatkozó  alapvető  információkról, 
jogalapról  adott  nem  megfelelő 

vagyis  az  adatkezelő  személyéről  és  a 
tájékoztatást (általános adatvédelmi rendelet 83. cikk (2) bekezdés k) pont); 

 
(ii)  Az  Önkormányzat 

kezel 
főtevékenységéhez kapcsolódóan mint közhatalmi szerv, így az elvárhatóság és 
az adatkezelésekkel járó kockázat mértéke nagyobb, mint egy átlagos adatkezelő 
esetén (általános adatvédelmi rendelet 83. cikk (2) bekezdés k) pont). 

személyes  adatot 

rendkívül  nagy 

számú 

 

(59)  A  Hatóság  a  jogkövetkezményekről  való  döntés  meghozatala  során  az  általános 
adatvédelmi  rendelet  83.  cikk  (2)  bekezdésének  fent  nem  részletezett  pontjait  nem 
tartotta relevánsnak a jelen esetben. 
 

(60)  Az  adatvédelmi  bírság  összegét  a  Hatóság  jogszabályon  alapuló  mérlegelési 
jogkörében  eljárva  határozta  meg  az  Infotv.  61.  §  (4)  bekezdés  b)  pontja  szerinti 
törvényi maximum figyelembevételével. 
 

6 http://www.vac.hu/docs/rendelet_beszamolo_a_2022._evi_koltsegvetes_vegrehajtasarol.pdf 

 

12 

(61)  A jelen IV. pontban meghatározott szempontok és az eset összes körülménye alapján 
a Hatóság a bírság összegét arányosnak és visszatartó erejűnek tartotta a speciális és 
generális prevenció szempontjából is.  
 

(62)  Mivel  az  Önkormányzat  közfeladatot  ellátó  szerv,  a  Hatóság  a  jelen  határozatot  az 
Infotv.  61.  §  (2)  bekezdés  b)  pontja  alapján  a  honlapján  közzéteszi  a  Kérelmező 
anonimizálása mellett. 

 
V. Egyéb kérdések 
 
(63)  Az  Infotv.  38.  §  (2)  bekezdése  szerint  a  Hatóság  feladata  a  személyes  adatok 
védelméhez,  valamint  a  közérdekű  és  a  közérdekből  nyilvános  adatok 
megismeréséhez  való  jog  érvényesülésének  ellenőrzése  és  elősegítése,  továbbá  a 
személyes adatok Európai Unión belüli szabad áramlásának elősegítése. Az Infotv. 38. 
§ (2a) bekezdése szerint az általános adatvédelmi rendeletben a felügyeleti hatóság 
részére megállapított feladat- és hatásköröket a Magyarország joghatósága alá tartozó 
jogalanyok  tekintetében  az  általános  adatvédelmi  rendeletben  és  e  törvényben 
meghatározottak szerint a Hatóság gyakorolja. A Hatóság illetékessége Magyarország 
egész területére kiterjed. 
 

(64)  A Hatóság túllépte az Infotv. 60/A.§ (1) bekezdése szerinti ügyintézési határidőt, ezért 
10.000  Ft,  azaz  tízezer  forint  illeti  meg  a  Kérelmezőt  –  választása  szerint  – 
bankszámlára utalással vagy postai utalvánnyal az Ákr. 51. § (1) bekezdés b) pontja 
alapján. 

 
(65)  Az Ákr. 112. § (1) bekezdése, 114. § (1) bekezdése és 116. § (1) bekezdése alapján a 

határozattal szemben közigazgatási per útján van helye jogorvoslatnak. 

 

* * * 

 

(66)  A  közigazgatási  per  szabályait  a  közigazgatási  perrendtartásról  szóló  2017.  évi  I. 
törvény  (a  továbbiakban:  Kp.)  határozza  meg.  A  Kp.  12.  §  (1)  bekezdése  alapján  a 
Hatóság  döntésével  szembeni  közigazgatási  per  törvényszéki  hatáskörbe  tartozik, a 
perre a  Kp.  13.  §  (3)  bekezdés  a)  pont  aa)  alpontja  alapján a  Fővárosi Törvényszék 
kizárólagosan  illetékes.  A  Kp.  27.  §  (1)  bekezdése  szerint  a  törvényszék  előtti 
közigazgatási perben a jogi képviselet kötelező. A Kp. 39. § (6) bekezdése szerint a 
keresetlevél  benyújtásának  a  közigazgatási  cselekmény  hatályosulására  halasztó 
hatálya nincs. 

 
(67)  A Kp. 29. § (1) bekezdése és erre tekintettel a polgári perrendtartásról szóló 2016. évi 
CXXX. törvény 604. § szerint alkalmazandó, az elektronikus ügyintézés és a bizalmi 
szolgáltatások általános szabályairól szóló 2015. évi CCXXII. törvény 9. § (1) bekezdés 
b) pontja szerint az ügyfél jogi képviselője elektronikus kapcsolattartásra kötelezett. A 
keresetlevél benyújtásának idejét és helyét a Kp. 39. § (1) bekezdése határozza meg. 
A tárgyalás tartása iránti kérelem lehetőségéről szóló tájékoztatás a Kp. 77. § (1)-(2) 
bekezdésén alapul. 

 
(68)  A közigazgatási per illetékének mértékét az illetékekről szóló 1990. évi XCIII. törvény 
(továbbiakban:  Itv.)  45/A.  §  (1)  bekezdése  határozza  meg.  Az  illeték  előzetes 
megfizetése alól az Itv. 59. § (1) bekezdése és 62. § (1) bekezdés h) pontja mentesíti 
az eljárást kezdeményező felet. 
 

13 

(69)  Ha  az  előírt  kötelezettségek  teljesítését  az  Önkormányzat  megfelelő  módon  nem 
igazolja, a Hatóság úgy tekinti, hogy a kötelezettségeket határidőben nem teljesítette. 
Az Ákr. 132. §-a szerint, ha az Önkormányzat a Hatóság végleges döntésében foglalt 
kötelezésének nem tett eleget, az végrehajtható. A Hatóság határozata az Ákr. 82. § 
(1)  bekezdése  szerint  a  közléssel  véglegessé  válik.  Az  Ákr.  133.  §-a  értelmében  a 
végrehajtást – ha törvény vagy kormányrendelet másként nem rendelkezik – a döntést 
hozó Hatóság rendeli el. 
 

(70)  Az  Ákr.  134.  §-a  értelmében  a  végrehajtást  –  ha  törvény,  kormányrendelet  vagy 
önkormányzati  hatósági  ügyben  helyi  önkormányzat  rendelete  másként  nem 
rendelkezik  –  az  állami  adóhatóság  foganatosítja.  Az  Infotv.  61.  §  (7)  bekezdése 
alapján  a  Hatóság  határozatában  foglalt,  meghatározott  cselekmény  elvégzésére, 
meghatározott  magatartásra, 
irányuló  kötelezés 
vonatkozásában a határozat végrehajtását a Hatóság foganatosítja. 

tűrésre  vagy  abbahagyásra 

 
kelt: Budapest, az elektronikus aláírás szerint 
 

Dr. habil. Péterfalvi Attila 
elnök, c. egyetemi tanár 

