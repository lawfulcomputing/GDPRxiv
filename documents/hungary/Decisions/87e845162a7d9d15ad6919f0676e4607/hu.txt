 

(NAIH-6152/2022.) 

Ügyszám:  NAIH-2880-11/2023. 
 
 
 
 

Tárgy: jogsértést megállapító határozat 

H A T Á R O Z A T  

 
 
A Nemzeti Adatvédelmi és Információszabadság Hatóság (a továbbiakban: Hatóság) […] (a 
továbbiakban:  Kérelmező)  a  Hatósághoz  2022.  július  4.  napján  érkezett  kérelmére,  a 
Kérelmezőnek  a […]  (székhely:  […];  cégjegyzékszám:  […];  adószám:  […];  a  továbbiakban: 
Kérelmezett)  által  kezelt  személyes  adatai  forrásának  vizsgálatára  indult,  továbbá  a 
Kérelmezett által folytatott, a felhasználók személyes adatai gyűjtése általános adatkezelési 
gyakorlatának  a  természetes  személyeknek  a  személyes  adatok  kezelése  tekintetében 
történő  védelméről  és  az  ilyen  adatok  szabad  áramlásáról,  valamint  a  95/46/EK  irányelv 
hatályon  kívül  helyezéséről  szóló  (EU)  2016/679  rendeletnek  (a  továbbiakban:  általános 
adatvédelmi  rendelet)  való  megfelelés  vizsgálatára  hivatalból  kiterjesztett  adatvédelmi 
hatósági eljárásban az alábbi döntést hozza: 
 
I.  A  Hatóság  a  Kérelmező  kérelmére  megállapítja,  hogy  a  Kérelmezett  megsértette  az 
általános adatvédelmi rendelet 15. cikk (1) bekezdés g) pontját. 
 
II.  A  Hatóság  hivatalból  megállapítja,  hogy  a  Kérelmezett  megsértette  az  általános 
adatvédelmi rendelet 5. cikk (2) bekezdését és 24. cikk (1) bekezdését. 
 
III.  A  Hatóság  hivatalból  utasítja  a  Kérelmezettet,  hogy  adatkezelési  műveleteit  hozza 
összhangba az általános rendelet rendelkezéseivel a jelen határozat indokolásában írtaknak 
megfelelően, és annak teljesítését igazolja a Hatóság felé. 
 
IV. A Hatóság az I-II. pontban megállapított jogsértések miatt hivatalból 
 

1 000 000 Ft, azaz egymillió forint 

adatvédelmi bírság 

 
megfizetésére kötelezi a Kérelmezettet. 
 
 

* * * 

 
A  III.  pontban  előírt  intézkedés  megtételét  a  Kérelmezettnek  jelen  döntés  véglegessé 
válásától  számított  30  napon  belül  kell  írásban  –  az  azt  alátámasztó  bizonyítékok 
előterjesztésével együtt – igazolnia a Hatóság felé. 
 
Az  adatvédelmi  bírságot jelen  döntés  véglegessé  válásától  számított  30  napon  belül  a 
Hatóság  központosított  bevételek  beszedése  célelszámolási  forintszámlája  (10032000-
01040425-00000000  Központosított  beszedési  számla  IBAN:  HU83  1003  2000  0104  0425 
0000 0000) javára kell megfizetni. Az összeg átutalásakor a NAIH-2880/2023. BÍRS. számra 
kell hivatkozni. 
 
Ha  a  Kérelmezett  a  bírságfizetési  kötelezettségnek  határidőben  nem  tesz  eleget,  a  fenti 
számlaszámra  késedelmi  pótlékot  köteles  fizetni.  A  késedelmi  pótlék  mértéke  a  törvényes 

 ........................................................................................................................................................................................................................................................................  

1055 Budapest 
Falk Miksa utca 9-11. 

Tel.: +36 1 391-1400 
Fax: +36 1 391-1410 

ugyfelszolgalat@naih.hu 
www.naih.hu 

 

2 

kamat,  amely  a  késedelemmel  érintett  naptári  félév  első  napján  érvényes  jegybanki 
alapkamattal egyezik meg. 
 
A III. pont szerinti kötelezés nem teljesítése, továbbá az adatvédelmi bírság és a késedelmi 
pótlék meg nem fizetése esetén a Hatóság elrendeli a határozat végrehajtását. 
 
Az adatvédelmi hatósági eljárás során eljárási költség nem merült fel, ezért annak viseléséről 
nem rendelkezett a Hatóság. 
 
A  határozattal  szemben  közigazgatási  úton  jogorvoslatnak  nincs  helye,  de  az  a  közléstől 
számított  30  napon  belül  a  Fővárosi  Törvényszékhez  címzett  keresetlevéllel  közigazgatási 
perben megtámadható. A keresetlevelet a Hatósághoz kell benyújtani, elektronikusan1, amely 
azt  az  ügy  irataival  együtt  továbbítja  a  bíróságnak.  A  tárgyalás  tartása  iránti  kérelmet  a 
keresetlevélben jelezni kell. A teljes személyes illetékmentességben nem részesülők számára 
a közigazgatási per illetéke 30.000 Ft, a per tárgyi illetékfeljegyzési jog alá esik. A Fővárosi 
Törvényszék előtti eljárásban a jogi képviselet kötelező. 
 
 

I N D O K O L Á S  

 
 
I .   A z   e l j á r á s   m e n e t e  
 

(1)  A  Kérelmező  2022.  július  4.  napján  adatvédelmi  hatósági  eljárás  megindítása  iránti 

kérelemmel fordult a Hatósághoz. 
 

(2)  A  Hatóság  a  2022.  július  21.  napján  kelt,  NAIH-6152-2/2022.  ügyiratszámú  végzésében 
értesítette  a  Kérelmezettet  az  adatvédelmi  hatósági  eljárás  megindításáról  és  a  tényállás 
tisztázása érdekében nyilatkozattételre hívta fel. 
 

(3)  A  Kérelmezett  a  2022.  augusztus  3.  napján  iktatott,  NAIH-6152-3/2022.  ügyiratszámú 

levelében válaszolt a Hatóság kérdéseire. 
 

(4)  Tekintettel arra, hogy a döntéshozatalhoz nem voltak elegendőek a Hatóság rendelkezésére 
álló  információk,  a  tényállás  megállapítása  érdekében  a  Hatóság  a  2022.  szeptember  7. 
napján  kelt,  NAIH-6154-4/2022.  ügyiratszámú  végzésben  újra  nyilatkozattételre  hívta  fel  a 
Kérelmezettet. 
 

(5)  A  Kérelmezett  a  2022.  szeptember  13.  napján  iktatott,  NAIH-6152-5/2022.  ügyiratszámú, 
elektronikus úton előterjesztett levelében válaszolt a Hatóság kérdéseire. Ugyanezen levelét 
a Kérelmezett postai úton is megküldte, melyet a Hatóság 2022. szeptember 20. napján, NAIH-
6152-6/2022- ügyiratszámon iktatott. 
 

(6)  A  Kérelmező  ezt  követően  a  2022.  október  28.  napján  iktatott,  NAIH-6152-7/2022. 

ügyiratszámú levelében iratbetekintés iránti kérelemmel fordult a Hatósághoz. 
 

(7)  A  Kérelmező  kérelmére  a  Hatóság  a  2022.  november  4.  napján  kelt,  NAIH-6152-8/2022. 
ügyiratszámú végzésében biztosította az iratbetekintést, a Kérelmező választása szerint 2022. 
november 22. vagy november 24. napjára. A Kérelmező a 2022. november 16. napján iktatott, 
NAIH-6152-10/2022.  ügyiratszámú  levelében  2022.  november  22.  napját  jelölte  meg  az 

 

1 A közigazgatási per kezdeményezésére a NAIH_K01 elnevezésű űrlap szolgál: NAIH_K01 űrlap (2019.09.16.) 
Az űrlap az általános nyomtatványkitöltő program (ÁNYK program) alkalmazásával tölthető ki. 
Az űrlap az alábbi linkről érhető el: https://naih.hu/kozig-hatarozat-birosagi-felulvizsgalata 

 

 

 

3 

iratbetekintés napjaként. Az eljárási cselekményre ennek ellenére – miután a Kérelmező nem 
jelent  meg  2022.  november  22.  napján  –  2022.  november  24.  napján  került  sor,  melyről  a 
NAIH-6152-11/2022. ügyiratszámú jegyzőkönyv készült. 
 

(8)  Tekintettel  továbbá  arra,  hogy  a  döntéshozatalhoz  nem  voltak  elegendőek  a  Hatóság 
rendelkezésére  álló  információk,  a  tényállás  megállapítása  érdekében  a  Hatóság  a  2022. 
november 14. napján kelt, NAIH-6154-9/2022. ügyiratszámú végzésben újra nyilatkozattételre 
hívta fel a Kérelmezettet. 
 

(9)  A  Kérelmezett  a  2022.  november  30.  napján  iktatott,  NAIH-6152-12/2022.  ügyiratszámú 
elektronikus levelében és az ezzel megegyező tartalmú, 2022. december 5.  napján iktatott, 
NAIH-6152-13/2022. ügyiratszámú postai levelében válaszolt a Hatóság kérdéseire. 
 

(10)  A  Hatóság  ezt  követően,  a  2023.  február  6.  napján  kelt,  NAIH-2880-1/2023.  ügyiratszámú 

végzésében a tényállás tisztázása érdekében nyilatkozattételre hívta fel a Kérelmezőt. 
 

(11)  A  Kérelmező  a  2023.  február  21.  napján  iktatott,  NAIH-2880-2/2023.  ügyiratszámú 

válaszlevelében válaszolt a Hatóságnak. 
 

(12)  A  Kérelmező  válaszaira  tekintettel  a  Hatóság  a  2023.  március  8.  napján  kelt,  NAIH-2880-

3/2023. ügyiratszámú végzésében újra nyilatkozattételre hívta fel a Kérelmezettet. 
 

(13)  A Kérelmezett a 2023. március 16. napján iktatott, NAIH-2880-4/2023. ügyiratszámú levelében 

terjesztette elő nyilatkozatát. 
 

(14)  A Hatóság ezt követően a 2023. március 22. napján kelt, NAIH-2880-5/2023. ügyiratszámú 
végzésében  tájékoztatta  a  Kérelmezettet  arról,  hogy  az  adatvédelmi  hatósági  eljárásban  a 
bizonyítási eljárás befejeződött és felhívta a figyelmét arra, hogy a tényállás tisztázása során 
feltárt  bizonyítékokat  az  iratbetekintés  szabályainak  figyelembevételével  megismerheti  és 
további  bizonyítási  indítványokat  tehet.  A  Hatóság  ugyanerről  tájékoztatta  a  Kérelmezőt  a 
szintén 2023. március 23. napján kelt, NAIH-2880-6/2023. ügyiratszámú végzésében. 
 

(15)  A Kérelmezett a 2023. április 3. napján iktatott, NAIH-2880-7/2023. ügyiratszámú levelében 

iratbetekintés iránti kérelemmel fordult a Hatósághoz. 
 

(16)  A Kérelmezett kérelmének megfelelően a Hatóság a 2023. április 5. napján kelt, NAIH-2880-
8/2023.  ügyiratszámú  végzése  szerint  a  Kérelmezett  iratbetekintési  jogának  gyakorlását  az 
eljárás során keletkezett, nem tőle származó és nem a részére megküldött, általa addig nem 
ismert valamennyi irat egyszerű másolatának megküldésével biztosította. 
 

(17)  A Kérelmezett az ügyben keletkezett iratok megismerését követően a 2023. április 19. napján 
iktatott,  NAIH-2880-10/2023.  ügyiratszámú  levelében  nyilatkozatot  tett,  további  bizonyítási 
indítványt nem terjesztett elő. 
 

(18)  A Kérelmező a 2023. április 14. napján iktatott, NAIH-2880-9/2023. ügyiratszámú levelében 

nyilatkozattételi jogával élt. 
 
 
I I .   A   t é n y á l l á s   t i s z t á z á s a  
 

(19)  A  Kérelmező  adatvédelmi  hatósági  eljárás  megindítása  iránti  kérelme  szerint  a  […] 
távhőszolgáltatással kapcsolatos vitás helyzetben a szolgáltató személye nem eldönthető. A 
Kérelmező  szerint  a  Kérelmezett  követhetetlen  módon  gyűjtötte  be  a  fogyasztók  –  így  a 
Kérelmező – személyes adatait. A Kérelmező ugyanis nem adta meg a személyes adatait a 
Kérelmezettnek, ennek ellenére azokat a Kérelmezett mégis kezeli. 

 

 

 

 

4 

(20)  Emiatt  a  Kérelmező  az  általános  adatvédelmi  rendelet  15.  cikk  (3)  bekezdése  alapján  a 
Kérelmezetthez fordult annak érdekében, hogy megtudja a Kérelmezett által kezelt személyes 
adatainak  a  forrását.  A  Kérelmező  az  erre  kapott  tájékoztatást  akként  értelmezi,  hogy  a 
Kérelmezett  azt  feltételezi,  egy  szórólapon,  adatbekérő  lapon  valaki  más  adta  meg  a 
Kérelmező személyes adatait, amely adatbekérő lapot aztán megsemmisítettek. A Kérelmező 
szerint  az  adatbekérő  lapok  hitelességét  nem  ellenőrizte  a  Kérelmezett,  és  az  általános 
adatvédelmi rendelet szabályait figyelmen kívül hagyva kezeli a fogyasztók személyes adatait. 
 

(21)  A  Kérelmező  a  hozzáférési  kérelmében  kérte  továbbá  személyes  adatai  és  a  hozzájárulási 
nyilatkozata (adatbekérő lap) másolatát, kérelmére azonban semmilyen választ nem kapott, 
még a válaszadás elmulasztásának okáról sem. 
 

(22)  A  Kérelmező  ezért  kérte  a  Hatóságot,  hogy  kötelezze  a  Kérelmezettet  arra,  hogy  nyújtson 

tájékoztatást a Kérelmező által kezelt személyes adatai forrásáról. 
 

(23)  A  jelen  adatvédelmi  hatósági  eljárást  kezdeményező  kérelem  mellett  a  2021.  évben  a 
Hatósághoz  27  vizsgálati  eljárást  kezdeményező  panaszbejelentés  érkezett,  melyek  a 
Kérelmezett  általános  adatgyűjtési  gyakorlatát  kifogásolták.  Ezekben  a  panaszügyekben  a 
Hatóság érdemben nem járt el, figyelemmel a […] felmerült távhőszolgáltatással kapcsolatos 
problémára, mely szerint az előző közműszolgáltató, a […] (székhely: […]; cégjegyzékszám: 
[…];  a  továbbiakban:  Cég)  hatósági  határozat  alapján  fennálló  kötelezettségének  nem  tett 
eleget,  és  nem  volt  hajlandó  az  érintettek  személyes  adatait  az  új  szolgáltatónak  átadni.  A 
kérdést érintően jogi vita alakult ki, melyre tekintettel a Hatóság nem járt el, mivel a bíróság 
hatásköre  eldönteni,  mely  szolgáltató  jogosult  a  szolgáltatás  nyújtására,  mely  kérdés  az 
adatkezelés jogszerűségét  is befolyásolja. Ettől független kérdés a jelen eljárásban vizsgált 
adatgyűjtési művelet jogszerűségének megítélése. 
 

(24)  A Hatóság egy érintetti joggyakorlásra irányuló  panaszügyben folytatott le érdemi vizsgálati 
eljárást, mely eljárásban a Hatóság megállapította, hogy a Kérelmezett nem nyújtott megfelelő 
tájékoztatást a bejelentő részére személyes adatai kezeléséről – beleértve a személyes adatai 
forrását – és megsértette az általános adatvédelmi rendelet 15. cikkét (NAIH-8625/2021.). 
 

(25)  A  Kérelmezett  a  2022.  augusztus  3.  napján  iktatott,  NAIH-6152-3/2022.  ügyiratszámú 

levelében válaszolt a Hatóságnak. 
 

(26)  Eszerint  a  Kérelmezett  rögzítette,  hogy  az  alábbi  dátumok  szerint  folytatott  levelezést  a 

Kérelmezővel: 
 

Kérelmező megkeresései kézhezvételének 

Adatkezelő válaszai megküldésének napja 

napja 

2021. november 30. 
2022. január 3. 
2022. február 8. 
2022. július 1. 

 

2021. december 21. 
2022. január 10. 
2022. március 8. 
2022. július 12. 

(27)  A  Kérelmezett  a  nyilatkozata  szerint  a  Kérelmező  személyes  adatait  mint 

távhő-
közműszolgáltatást nyújtó adatkezelő, az általános adatvédelmi rendelet 6. cikk (1) bekezdés 
c) és e) pontjai alapján kezeli. 
 

(28)  A Kérelmezett, miután az előző közműszolgáltató, a [Cég] hatósági határozat alapján fennálló 
kötelezettségének nem tett eleget, és nem volt hajlandó az érintettek személyes adatait az új 
szolgáltatónak, a Kérelmezettnek átadni, a Kérelmezett a közmű-szolgáltatási kötelezettsége 
teljesítéséhez  szükséges,  a 
fogyasztók  személyes  adatainak  beszerzése  érdekében 
adatbekérő lapot juttatott el a […] fogyasztói helyekre. Ezt a formanyomtatványt a Kérelmezett 

 

 

 

5 

különböző  csatornákon  juttatta  el  a  lakossághoz,  sajtótermékekben,  honlapján  közzétéve, 
letölthető formában és a távhő-fogyasztási helyek tekintetében a postaládákban elhelyezve.  
 

(29)  A  Kérelmezett  által  kezelt  személyes  adatok  köre  tehát  egyedi  adatrögzítés  útján  került  a 
Kérelmezett kezelésébe.  Ennek forrása  egyrészről  az  ügyfélszolgálaton, másrészről  postán 
vagy  elektronikus  üzenetben  beküldött  papír  nyomtatványok,  illetve  fogyasztói  számlák  és 
csekkek.  Ezen  adatok  kézi  adatfelvétellel  kerültek  rögzítésre  a  Kérelmezett  által  készített 
adatbázisba, amely ezt követően migrálásra került a számlázási szoftver adatbázisába.  
 

(30)  A Kérelmezett a nyilatkozata szerint a fogyasztói személyes adatokat ezt követően kizárólag 
a  szoftveres  adatbázisban  tárolja,  mivel  az  adatvédelmi  incidensek  megakadályozása 
érdekében  a  papír  alapú  adathordozókat  megsemmisíti,  megsemmisítette.  Ezt  követően  a 
számlázási  adatok  a  továbbiakban  a  szoftver  adatbázisában  kerülnek  tárolásra,  illetve  a 
számlázáshoz felhasználásra. 
 

(31)  A  válasz  szerint  a  Kérelmezett  a  rendkívüli  mennyiségben  megérkezett  adatbekérők 
tudta,  csupán 
hitelességét,  az  adattartalom  pontosságát  egyesével  ellenőrizni  nem 
szúrópróbaszerű  ellenőrzéseket  végzett,  ám  érintetti jelzésre,  a  hibás,  pontatlan  személyes 
adatokat  haladéktalanul  törölte.  Ezen  túlmenően  a  Kérelmezett  ugyanezen  adatfelvételi 
körben  bekérte  a  fogyasztók  szerződéskötéshez  szükséges  adatait  is,  amelyek  az  egyedi 
fogyasztói kiértesítésekhez szükségesek.  
 

(32)  A Kérelmezett hivatkozott a távhőszolgáltatásról szóló 2005. évi XVIII. törvény (továbbiakban: 
Távhőtörvény)  37.  §  (1)  bekezdésére,  mely  kimondja,  hogy  a  szolgáltatót  a  fogyasztóval 
szerződéskötési  kötelezettség  terheli,  valamint  ugyanezen  jogszabályhely  (5)  bekezdése 
szerint a szerződés a szolgáltatás igénybevételével létrejön. 
 

(33)  A  Kérelmezett  a  korábbi  szolgáltató  felróható  magatartása  miatt  nem  rendelkezett  a 
szerződéshez szükséges adatokkal, mely szerződés tartalmáról a távhőszolgáltatásról szóló 
2005. évi XVIII. törvény végrehajtásáról szóló 157/2005. (VIII. 15.) Korm. rendelet 3. számú 
mellékletének 9. pontja rendelkezik. Ezen szerződéses adatok kezelését a fogyasztói egyedi 
közszolgáltatási  szerződések  kialakításához  használta  fel  a  Kérelmezett,  amelyek  a 
szolgáltatói üzletszabályzat hatósági jóváhagyását követően készíthetők el és küldhetők el a 
fogyasztóknak.  
 

(34)  A  Kérelmezett  nyilatkozata  szerint  továbbá  a  Kérelmezőnek  azon  állítása,  mely  szerint  a 
Kérelmezettől  olyan  tájékoztatást  kapott  volna,  hogy  „a  személyes  adatait  más  adta  le  egy 
szórólapon”  nem felel  meg  a  valóságnak,  ilyen  tájékoztatást  a  Kérelmezett  a  Kérelmezővel 
folytatott kiterjedt levelezése során nem adott. 
 

(35)  A  Kérelmezett  nyilatkozata  szerint  a  távhőszolgáltatást  igénybe  vevő  fogyasztók,  így  a 
Kérelmező  személyes  adatait  is  a  közmű-szolgáltatási  jogviszony  fennállása  alatt,  illetőleg 
annak  megszűnését  követően,  az  általános  elévülési  időig,  5  évig,  és  a  számvitelről  szóló 
2000.  évi  C.  törvényben  (a  továbbiakban:  Számviteli  törvény)  meghatározott  határidőig 
kezeli.  Vagyis  a  bizonylat  kiállítása  és  megőrzése  céljából  kezelt  adatok  tekintetében  az 
adatkezelés  időtartama  a  szerződés  megszűnését  követő  8  év,  míg  esetleges  jogvita 
esetében annak lezárultáig kezeli a Kérelmezett a fogyasztói személyes adatokat. 
 

(36)  A Kérelmezett megküldte továbbá a Kérelmező és a Kérelmezett közötti levelezések teljeskörű 

dokumentációját. 
 

(37)  A Kérelmezett a nyilatkozata szerint valamennyi érintetti jogérvényesítés, adatvédelmi panasz 
esetében,  így  a  Kérelmező  esetében  is  az  érintetti  jogok  gyakorlásával  (tájékoztatás, 
tiltakozási jog, adattörlés, adatkezelés korlátozása) összefüggő általános eljárásrendet követi, 
amelyet a Kérelmezett szintén megküldött a Hatóságnak. 

 

 

 

 

6 

(38)  A  Kérelmezett  a  Hatóság  kérésére  nem  tudta  megküldeni  a  Kérelmező  személyes  adatai 
kezelésére vonatkozó hozzájáruló nyilatkozatát, tekintettel arra, hogy a távhőszolgáltatással 
összefüggő fogyasztói személyes adatokat nem az általános adatvédelmi rendelet 6. cikk (1) 
bekezdés a) pontja szerint, hanem az általános adatvédelmi rendelet 6. cikk (1) bekezdés c) 
és e) pontja alapján kezeli. 
 

(39)  A Kérelmezett a NAIH-6152-5/2022. ügyiratszámú, elektronikus úton előterjesztett – és NAIH-
6152-6/2022- ügyiratszámon, postai úton is előterjesztett – levelében megküldte a fogyasztók 
személyes adatainak beszerzése érdekében alkalmazott adatbekérő lap másolatát, valamint 
az adatbekérő lappal összefüggésben nyújtott adatkezelési tájékoztatót. 
 

tartalmú,  NAIH-6152-13/2022.  ügyiratszámú  postai 

(40)  A  Kérelmezett  a  NAIH-6152-12/2022.  ügyiratszámú  elektronikus  levelében  és  az  ezzel 
megegyező 
levelében  előadott 
nyilatkozata  szerint  a  számlázási  szoftverbe  migrált,  a  Kérelmezővel  kapcsolatos 
nyomtatványokat, számlákat, csekkeket, egyéb dokumentumokat, azért nem tudta megküldeni 
a  Hatóságnak,  mert  a  távhőszolgáltatással  összefüggésben  megtörtént  adatfelvételkor 
begyűjtött  fogyasztói  adatokat  tartalmazó  adatbekérő  nyomtatványt  az  adatduplikálás  és 
adatvédelmi incidensek elkerülése érdekében megsemmisítette. 
 

(41)  A Kérelmezett a nyilatkozata szerint az adatok beszerzése során egy egységes adatkezelési 
műveletet hajtott végre, amelynek során a beérkezett adatokat elektronikus adatbázisába kézi 
adatfelvitellel rögzítette, majd az így létrejött elektronikus adatbázis teljes tartalmát migrálta a 
számlázási  programba.  Ez  az  egységes  adatkezelési  művelet  volt  alkalmas  arra,  hogy  a 
Kérelmezett  mint  adatkezelő  megfelelő  adatbázissal  rendelkezzen  a  közmű-szolgáltatási 
feladatainak  ellátásához.  Az  egységes  adatkezelési  művelet  lezárásakor  –  amelynek  során 
két technikai lépés történt, a kézi adatfelvétel és a digitalizált adatbázis migrálása – ezen két 
adatbázis  törlése  indokolt  volt.  Ugyanakkor  a  Kérelmező  a  Kérelmezett  rendelkezésére 
bocsátotta  a  korábbi  engedélyes,  a  [Cég]  által  kiállított  és  részére  befizetett  2021.  július, 
augusztus, szeptember hónapi számlák teljesítését igazoló feladóvevényeit. A Kérelmezett a 
nyilatkozata  szerint  ezeknek  a  postai  készpénz-átutalási  megbízásoknak  a  feladóvevényeit 
azért  nem  semmisítette  meg  a  bennük  foglalt  személyes  adatok  számlázási  programba 
történő migrálását követően, mert azokat a korábbi engedélyessel szembeni polgári jogi igény 
érvényesítése körében, polgári perben bizonyítékként használja fel. 
 

(42)  A  Kérelmezett  nyilatkozata  szerint  továbbá  a  Kérelmező  több  alkalommal  is  megfizette  a 
Kérelmezett  felé  a  távhőszolgáltatásért  részére  kiszámlázott  díjat.  A  díjakat  a  Kérelmező 
készpénz-átutalási  megbízással  teljesítette.  A  Kérelmező  folyószámláját,  amelyen  a  2021. 
július, augusztus és szeptemberi – a korábbi engedélyesnek megfizetett – díjak beszámítása, 
és  az  azóta megfizetett közüzemi  díjak  nyilvántartása  szerepel,  a  Kérelmezett megküldte  a 
Hatóságnak. 
 

(43)  A Kérelmezett nyilatkozata szerint a korábbi engedélyes [Cég] kifejezetten rosszhiszemű és 
jogellenes  magatartást  tanúsítva  nem  adta  át  a  Kérelmezett  mint  új  távhő-szolgáltatási 
engedélyes részére a szükséges fogyasztói (egyúttal személyes) adatokat, holott arra a [Cég] 
mind  a  Távhőtörvény, mind  az  annak  alapján  a Magyar  Energetikai  és Közműszabályozási 
Hivatal (a továbbiakban: MEKH) által kiadott határozat alapján köteles lett volna, az alábbiak 
szerint.  
 

(44)  A MEKH a […] számú határozatával a korábbi engedélyes [Cég] távhő-szolgáltatói engedélyét 
2021. július 1. napjával visszavonta, majd a […] számú határozatával 2021. július 1. napjától 
a Kérelmezettet jelölte ki. Ennek jogszerűségét a [Cég] bíróság előtt kifogásolja. A MEKH H 
[…] számon kiadott határozatában, […], 2021. július 1-jével a Kérelmezettet jelölte ki távhő-
szolgáltatói működési engedélyesnek.  
 

 

 

 

7 

(45)  Tekintettel  arra,  hogy  a  Kérelmezett  a  MEKH  határozata  alapján  az  új  engedélyes,  ezért 
jogosult  a  távhőszolgáltatást  igénybe  vevő  fogyasztóknak  a  közműszolgáltatás  nyújtásához 
szükséges személyes adatainak kezelésére.  
 

(46)  A  Távhőtörvény  20.  §-a  rendelkezik  a  távhő-szolgáltatási  engedély  visszavonásáról  és  a 
távhőellátás  fenntartásáról,  amelynek  keretében  a  20.  §  (2)  bekezdése  rögzíti,  hogy 
amennyiben  a  MEKH  a  távhő-szolgáltatási  engedélyt  visszavonja,  azzal  egyidejűleg  új 
engedélyt  kell  kiadni,  vagy  új  engedélyest  kijelölni.  A  20.  §  (5)  bekezdése  többek  között 
rendelkezik  a  fogyasztói  adatok  átadásáról  az  alábbiak  szerint:  „A  (2)  bekezdés  szerinti 
esetben  a  korábbi  engedélyes  köteles  a  Hivatal  által  meghatározott,  a  folyamatos  és 
biztonságos  távhőtermeléshez  és  szolgáltatáshoz  szükséges  eszközeit  az  új  vagy  kijelölt 
engedélyesnek  ellenszolgáltatás  ellenében  üzemeltetésre  átadni,  és  a 
tevékenység 
gyakorlásához  szükséges  nyilvántartásokat,  adatokat rendelkezésre  bocsátani.”  A  20.  § (6) 
bekezdése  pedig  elrendeli,  hogy  „Az  engedélyes  a  (2)  bekezdés  szerinti  új  engedélyes  [...] 
részére  az  érintett  felhasználók  átvétele,  a  folyamatos  és  biztonságos  távhőellátásuk 
biztosításához  szükséges  felkészülési  teendők  ellátása  céljából  továbbítja  az  érintett 
felhasználó,  valamint  díjfizető  azonosításához  és  távhőellátása  biztosításához  szükséges 
személyes  adatokat.  A  felhasználó  azonosításához  szükséges  adat  természetes  személy 
felhasználó esetén neve, lakcíme, anyja neve, születésének helye, születésének időpontja. A 
kijelölt engedélyes az átvett adatokat az átadás-átvételi eljárás lezárultáig kezeli.” 
 

(47)  A MEKH a […] számú határozatában 2021. július 1. napjáig kötelezte a [Céget] a fogyasztói 
adatok (személyes adatok) átadására. A határozat II. 1. pontja szerint a Kérelmezett az átadási 
határnapig  (2021.  július  1.)  távhő-szolgáltatási  működési  engedéllyel  rendelkező  [Cégtől] 
köteles  a  díjfizetők  és  felhasználók  adatait,  a  számlázáshoz  szükséges  valamennyi  egyéb 
adatot és nyilvántartást haladéktalanul átvenni. 
 

(48)  A Kérelmezett nyilatkozata szerint a fentiek ellenére a [Cég] egyetlen fogyasztói adatot sem 
adott át a Kérelmezett részére. Ebből fakadóan a Kérelmezettnek mint engedélyesnek, úgy 
kellett  elkezdeni  a  távhő-szolgáltatási  kötelezettsége  teljesítését,  hogy  annak  jogszerű  és 
biztonságos ellátásához semmilyen adattal, információval nem rendelkezett: nem rendelkezett 
ismerettel arról sem, hogy kik a fogyasztói, kiknek és hol köteles közműszolgáltatást végezni. 
Mivel  a  korábbi  engedélyes  jogellenesen  nem  adta  át  a  fogyasztói  személyes  adatokat,  a 
Kérelmezett a szolgáltatási terület fogyasztóihoz fordult, kérve a közreműködésüket a közmű-
szolgáltatási  tevékenység  zavartalan  működtetésében.  A  Kérelmezett  kérte,  hogy  a 
szolgáltatás igénybe vevői bocsájtsák rendelkezésére a szolgáltatás jogszerű és biztonságos 
ellátásához  szükséges  adatokat,  így  a  fogyasztói  személyes  adatokat  is.  Ebben  a 
kényszerhelyzetben  a  Kérelmezett  a  fogyasztói  személyes  adatoknak  adatbekérő  lap 
segítségével megvalósított, nyilvános felhívás útján történő beszerzése mellett döntött.  
 

(49)  A  Kérelmezett  a  korábbi  nyilatkozatát  megerősítette,  mely  szerint  az  adatbekérő  lapok 
esetében a pontosság elvét, a hitelességet és naprakészséget azzal tudta, tudja biztosítani, 
hogy  a  fogyasztókat  felhívta,  hogy  amennyiben  a  nyilvántartásában  szereplő  személyes 
adataik  pontatlanok,  vagy  azokban  változás  következett  be,  a  pontos,  helyes,  aktuális 
adatokat  haladéktalanul  közöljék  a  Kérelmezettel  mint  adatkezelővel,  amely  változás(ok) 
haladéktalanul átvezetésre kerülnek a fogyasztó törzsadat-lapjára. 
 

(50)  A  Kérelmezett  a  nyilatkozata  szerint  a  hibás  adatok  törlését  –  elvi  szinten  –  kizárólag  a 
számlázási szoftverben végzi el, lévén, hogy kizárólag ott vannak nyilvántartva. Ugyanakkor 
a  gyakorlatban  pontatlan,  hibás  adatok  esetében  adattörlésre  nem  került  sor,  kizárólag 
adatmódosítások  történtek,  adatot  nem  törölt  a  Kérelmezett.  Személyes  adatok  törlésére 
kizárólag akkor kerülne sor, ha olyan érintett szerepelne a nyilvántartásban, aki a Kérelmezett 
közműszolgáltatásának nem fogyasztója. Ilyenre eddig nem került sor. 
 

 

 

 

8 

(51)  A Kérelmezett nyilatkozata szerint az általános adatvédelmi rendelet 17. cikk (3) bekezdés b) 
pontja  alapján  az  érintett  nem  kérheti  személyes  adatainak  törlését,  amennyiben  az 
adatkezelés a személyes adatok kezelését előíró, az adatkezelőre alkalmazandó uniós vagy 
tagállami  jog  szerinti  kötelezettség  teljesítése,  illetve  közérdekből  vagy  az  adatkezelőre 
ruházott  közhatalmi  jogosítvány  gyakorlása  keretében  végzett  feladat  végrehajtása  céljából 
szükséges.  A  Kérelmezett  a  fogyasztói  személyes  adatokat  a  Távhőtörvény  alapján, 
közműszolgáltatás  nyújtása  céljából  kezeli.  Ezért  az  érintett  személyes  adatainak  törlésére 
irányuló  kérelmeket,  amennyiben  azok  nem  konkrét,  hibás  adat  törlésére  vonatkoznak,  a 
Kérelmezett nem tudja teljesíteni. 
 

távhőtermelő 

(52)  A Kérelmezett nyilatkozata szerint a fogyasztói személyes adatokat az általános adatvédelmi 
rendelet  6.  cikk  (1)  bekezdés  e)  pontja  alapján  kezeli.  A  személyes  adatok  kezelésére  a 
Kérelmezett  távhő-közműszolgáltatási  kötelezettsége  teljesítése  érdekében  szükséges.  A 
Távhőtörvény  3.  §  q)  pontja  értelmében  „a távhőszolgáltatás  az  a közszolgáltatás,  amely  a 
felhasználónak  a 
távhővezeték-hálózaton  keresztül,  az 
engedélyes által végzett, üzletszerű tevékenység keretében történő hőellátásával fűtési, illetve 
egyéb hőhasznosítási célú energiaellátásával valósul meg.” A Kérelmezett által végzett távhő-
közműszolgáltatás tehát olyan közszolgáltatási tevékenység, amelyből kötelezően ellátandó 
feladatok  hárulnak  rá,  úgymint  a  távhő  és  a  használati  melegvíz  szolgáltatása.  E  körben  a 
Kérelmezett  az  általános  adatvédelmi  rendelet  6.  cikk  (1)  bekezdésének  e)  pontja  alapján, 
közérdekű  feladata  végrehajtásához  szükséges  keretek  között  kezeli  az  érintettek,  így  a 
Kérelmező személyes adatait is. 
 

létesítményből 

(53)  A  Kérelmezett  a  korábbi  nyilatkozatában  azért  jelölte  meg  adatkezelése  jogalapjaként  az 
általános adatvédelmi rendelet 6. cikk (1) bekezdésének c) és e) pontját egyaránt, mert abból 
indult  ki,  hogy  az  általános  adatvédelmi 
(45)-(46) 
preambulumbekezdésből egyaránt levezethető a jogalapok párhuzamossága. 
 

rendelet  szövegéből  és  a 

(54)  A  Kérelmezett 

jogértelmezése  szerint  az  általános  adatvédelmi 

rendelet  6.  cikk 
vonatkozásában  több  jogalap  együttes  fennállása  is  elképzelhető  egyazon  adatkezelés 
tekintetében. Ugyanakkor, tekintettel arra, hogy a Hatóság kifogásolta ezt az értelmezést, a 
Kérelmezett  adatkezelése  jogalapjaként  kizárólag  az  általános  adatvédelmi  rendelet  6.  cikk 
(1)  bekezdés  e)  pontját  jelölte  meg  és  ennek  megfelelően  módosítja  adatkezelési  és 
adatvédelmi szabályzata vonatkozó részét is.  
 

(55)  A  Kérelmezett  nyilatkozata  szerint  a  leadott,  majd  adattartalmuk  migrálását  követően 
megsemmisített adatbekérő lapok (leadott formanyomtatványok) számát pontosan nem tudja 
meghatározni,  ám  az  azokhoz  kapcsolódóan,  a  korábbi  engedélyesnek  megfizetett  2021. 
július, augusztus és szeptemberi számlák befizetését igazoló bizonylatok számát meg tudja 
jelölni.  Ez  alapján  összesen  17.524  befizetési  bizonylatot  tartalmazó  igazolás  érkezett  a 
Kérelmezetthez.  Az  adatbekérő  lapok  darabszámáról  külön  nyilvántartás  nem  készült, 
tekintettel  arra,  hogy  erre  vonatkozó  jogszabályi  kötelezettsége  nincs  a  Kérelmezettnek.  A 
bizonylatok a pénzügyi teljesítés igazolására szolgálnak, és nem képezik személyes adatok 
kezelésének  alapját.  Továbbá  nem  minden  egyes  adatbekérő  laphoz  érkezett  pénzügyi 
teljesítést  igazoló  bizonylat,  hiszen  voltak  olyan  fogyasztók,  akik  nem  teljesítettek  a 
jogellenesen számlázó korábbi engedélyes részére. 
 

(56)  A  Kérelmezett  a  nyilatkozata  szerint  a  számlázási  szoftverben  a  nyilatkozat  keltezésének 
napján  –  2022.  november  29.  napján  –  összesen  20.305  partnerkódon  tartott  nyilván 
távhőszolgáltatást  igénybe  vevőt,  lakossági  fogyasztót.  Erről  a  számadatról  a  számlázási 
szoftveren kívül egyéb dokumentáció nem áll a Kérelmezett rendelkezésére. 
 

(57)  A Kérelmezett a nyilatkozata szerint a távhő-közműszolgáltatási tevékenységének a kezdetén 
kizárólag az adatbekérő lapok adattartalmából jutott a felhasználók személyes adataihoz. A 
Kérelmezett az adatbekérő lapok adattartalmának feldolgozásával egyidejűleg a fogyasztók 

 

 

 

9 

fogyasztók  által  2021. 

által leadott, a korábbi engedélyes által kiállított közműszámlákon és/vagy a közműszámlákon 
szereplő díjak befizetését igazoló bizonylatokon szereplő személyes adatokat is feldolgozott. 
Ennek háttere a következő: A korábbi engedélyes távhőszolgáltató annak ellenére állított ki 
folyamatosan  számlákat  a  fogyasztók  részére,  hogy  2021  júliusától  már  nem  volt  távhő-
szolgáltatási engedélye, vagyis nem szolgáltatott, így nem is volt jogosult a távhőszolgáltatás 
ellenértékére.  A  [Cég]  jogellenes  és  rosszhiszeműen  megtévesztő  gyakorlata  miatt  a 
fogyasztók egy része továbbra is az engedéllyel nem rendelkező és távhődíjra nem jogosult 
korábbi engedélyesnek fizette a közműdíjat. […] […] számú határozatában úgy döntött, hogy 
a 
július,  augusztus  és  szeptember  hónapokban,  a  korábbi 
engedélyesnek befizetett távhődíjakat, bár azok már az új engedélyest, a Kérelmezettet illették 
volna,  a  fogyasztók  részéről  érvényes  befizetésként  elismeri,  azt  tőlük  nem  követeli  és 
kötelezte  a  Kérelmezettet,  hogy  a  nevezett  három  hónap  befizetéseit  a  fogyasztók 
folyószámláján írja jóvá. A befizetések igazolásaként a fogyasztóknak a Kérelmezett részére 
be  kell  mutatni  a  befizetési  bizonylatot.  A  postai  feladóvevények,  illetve  banki  folyószámla 
kivonatok  másolatát  a  Kérelmezett  abból  a  célból  őrizte  meg,  hogy  azokat  bizonyítékként 
felhasználhassa  a  2021.  július  –  szeptember  hónapokban  neki  járó,  ám  a  [Cég]  által 
jogellenesen  beszedett  díjak  polgári  perben  való  érvényesítése  során.  Ezek  a  bizonylatok, 
amelyeket  a  fogyasztók  önként  bocsátottak  a  Kérelmezett  kezelésébe,  a  jelenleg  is  zajló 
polgári per peranyagának részét képezik. Ezek a bizonylatmásolatok jelenleg is a Kérelmezett 
adatkezelésében vannak, hiszen azok jogos érdekeinek érvényesítéséhez szükségesek. 
 

(58)  A Kérelmezett nyilatkozata szerint a Kérelmező is leadta a Kérelmezett részére a 2021. július 
– szeptemberi befizetéseit igazoló bizonylatokat, amelyek másolata jelenleg is a Kérelmezett 
rendelkezésére  állnak.  A  Kérelmezett  nyilatkozata  szerint  mindebből  okszerűen  lehet 
következtetni arra, hogy a Kérelmező a befizetési igazolásokkal együtt az adatbekérő lapot is 
leadta,  ám  amíg utóbbit a  fent  hivatkozott  indokok  alapján  a  Kérelmezett megsemmisítette, 
addig  a  befizetéseket  igazoló  feladóvevények  másolatát  a  korábbi  engedélyessel  szemben 
érvényesítendő követelés érvényesítése érdekében, bizonyítékként megőrizte a Kérelmezett. 
 

(59)  A Kérelmezett nyilatkozata szerint az elmúlt másfél évben, a rendes ügymenet keretében is 
kerültek  rögzítésre  új  felhasználók  a  Kérelmezett  nyilvántartásába.  Az  új  felhasználók 
személyes adatait a korábbi és az új fogyasztó felhasználóváltásról szóló közös nyilatkozatát 
és  személyes  adataikat  tartalmazó  adatváltozás-bejelentő  lapnak  megfelelően  rögzíti  a 
Kérelmezett. 
 

(60)  A Kérelmezett megismételte azon nyilatkozatát, mely szerint a papír alapú adathordozókat az 
elektronikus  adatbázisban 
történő  migrálást  követően  haladéktalanul  megsemmisíti. 
Mindazonáltal a Kérelmezett álláspontja szerint a papíralapú nyomtatványok megsemmisítése 
nem  adatkezelési  tevékenység,  csupán  egy  technikai  lépés,  hiszen  ugyanazon  személyes 
adatok, ugyanabban a terjedelemben, ugyanazon jogalapon kerülnek továbbra is kezelésre, 
csupán az adattárolás technikai formája változik meg. Erre vonatkozóan külön dokumentumot 
csatolni nem tud a Kérelmezett. 
 

(61)  A  Kérelmező  a  NAIH-2880-2/2023.  ügyiratszámú  levelében  arról  tájékoztatta  a  Hatóságot, 
hogy  2021.  júliusi,  augusztusi  és  szeptemberi  fizetési  bizonylatait  elküldte  a  Kérelmezett 
számára,  álláspontja  szerint  2022  júniusában,  ezzel  is  csökkentve  a  későbbi  fizetési 
kötelezettsége összegét, amikor már eldönthetővé válik, mely szolgáltató jogosult a havi díjak 
begyűjtésére. A Kérelmező nyilatkozata szerint a levél tartalmából is megállapítható, hogy arra 
a kérdésre keresi a választ, hogy a Kérelmezett honnan tudja a Kérelmező személyes adatait, 
amelyet sem ő, sem pedig a korábbi szolgáltató nem bocsátott a Kérelmezett rendelkezésére. 
Azt  a  kérelmezetti  állítást  pedig  visszautasítja,  miszerint  maga  küldte  volna  meg  az 
adatbejelentő lapot a Kérelmezettnek. 
 

(62)  A  Kérelmezett  a  NAIH-2880-4/2023.  ügyiratszámú  levelében  azt  nyilatkozta,  hogy  a 
Kérelmező  leadta  a  Kérelmezett  részére  a  2021.  július  –  szeptemberi  befizetéseit  igazoló 

 

 

 

10 

postai készpénz-átutalási megbízásoknak a feladóvevényeit, amelyek másolata jelenleg is a 
Kérelmezett rendelkezésére áll. A Kérelmezett álláspontja szerint mindebből okszerűen lehet 
következtetni arra, hogy a Kérelmező a befizetési igazolásokkal együtt az adatbekérő lapot is 
leadta,  azonban  míg  utóbbit  a  Kérelmezett  megsemmisítette,  addig  a  befizetéseket  igazoló 
feladóvevények  másolatát  a  korábbi  engedélyessel  szemben  érvényesítendő  követelés 
érvényesítése érdekében, bizonyítékként megőrizte. Amennyiben ugyanis a Kérelmező nem 
ismerte  volna  el  a  Kérelmezett  távhő-szolgáltatási  jogosultságát  és  azzal  összefüggésben 
adatkezelési  jogát,  akkor  nem  küldte  volna  meg  a  befizetési  igazolások  másolatát  sem  a 
Kérelmezett részére. 
 

(63)  A  Kérelmezett  nyilatkozata  szerint  továbbá  a  Kérelmező  nyilatkozata megtévesztő  abban  a 
tekintetben,  hogy  az  általa  megküldött  postai 
készpénz-átutalási  megbízások 
feladóvevényeinek a Kérelmezett általi iktatásának a dátumát (2022. február 8.) jelöli meg és 
ahhoz  képest  korábbi  dátumot  (2021.  november  29.)  jelöl  meg  az  első,  érintetti  jogának 
gyakorlására irányuló kérelem kelteként, ezzel azt a látszatot keltve, hogy az érintetti jogának 
gyakorlására irányuló kérelem idején még a Kérelmezett nem rendelkezhetett a hónapokkal 
később megküldött adataival. 
 

(64)  A Kérelmezett nyilatkozata szerint ugyanakkor abban a tekintetben ez valótlan annyiban, hogy 
a postai készpénz-átutalási megbízások feladóvevényeit tartalmazó e-maileket a Kérelmezett 
2021. november 2. napján kapta meg a [...] e-mail címről. A Kérelmezett ezen e-mail üzenetet 
a  Hatóság  rendelkezésére  bocsátotta.  A  Kérelmezett  ugyanakkor  azt  elismerte,  hogy  az 
érintetti levél iktatására csak jelentős csúszással került sor. 
 

(65)  A  Kérelmezett  nyilatkozata  szerint  –  a  korábbi  nyilatkozatainak megfelelően  –  a  Kérelmező 

személyes adatai az adatbekérő lap alapján kerültek rögzítésre. 
 

(66)  A  Kérelmezett  a  NAIH-2880-10/2023.  ügyiratszámú  levelében  megerősítette  a  korábban 
előadott nyilatkozatait azzal a kiegészítéssel, hogy a Kérelmezett mint adatkezelő a hatályos 
jogszabályokban  foglalt  kötelezettségeinek  messzemenő  betartására  törekszik.  A  2021-es 
évben  az  előző  távhőszolgáltató  jogellenes  magatartása  miatt  a  Kérelmezett  olyan 
nehézségekkel  szembesült,  amelyekkel  a  korábbi  szolgáltató  jogszabályban  és  hatósági 
határozatban  foglalt  kötelezettsége  teljesítése  esetén  nem  kényszerült  volna  megküzdeni. 
Törvényi  és  hatósági  határozatból  fakadó  adatkezelési  tevékenysége  megkezdéséhez,  a 
személyes  adatok  begyűjtéséhez  olyan  rendhagyó  eszköz  igénybevételéhez  kellett  nyúlnia 
(egyedi  adatbekérés),  amely  bár  nem 
jogellenes,  de  kétségkívül  nem  szokványos 
közműszolgáltató  személyében  bekövetkező  változás  során.  Ennek  ellenére  a  Kérelmezett 
álláspontja szerint jogellenes adatgyűjtést, adatkezelést nem folytatott és nem folytat. 
 

(67)  A  Kérelmező  NAIH-2880-9/2023.  ügyiratszámú  nyilatkozata  szerint  a  tulajdonában  kettő 
ingatlan szerepel a Kérelmezett nyilvántartásában […]. számú fogyasztási azonosító alatt. Az 
adatvédelmi  vitája  kizárólag  a  […]  számú  fogyasztási  helyre  vonatkozóan  áll  fenn.  A  […] 
számú  fogyasztási  helyen  a  Kérelmező  édesapja  tartózkodik  életvitelszerűen.  Az  ottani 
befizetésekhez a Kérelmezőnek nincs köze, és e fogyasztási hellyel kapcsolatosan sem adott 
le  semmilyen  adatot,  ugyanakkor  a  Kérelmezett  nyilvántartásában  itt  a  Kérelmező  adatai 
kerültek rögzítésre, ismeretlen forrásból. 
 

(68)  A Kérelmező nyilatkozata szerint a Kérelmezett által hivatkozott [...] e-mail cím a Kérelmező 

édesapjának e-mail címe.  
 

(69)  Minderre  tekintettel  a  Kérelmező  visszautasítja,  hogy  az  édesapja  által  kezdeményezett 
befizetéseket bármilyen formában párhuzamba hozza a Kérelmezett a Kérelmező adatvédelmi 
panaszával. Álláspontja szerint a Kérelmezett a rendelkezésre bocsátott információk alapján 
nem tudta hitelesen bizonyítani a Kérelmező adatainak a forrását, a Kérelmező azokat nem 
bocsátotta a Kérelmezett rendelkezésére, nem járult hozzá azok kezeléséhez. 

 

 

 

 

11 

(70)  A  Kérelmező  mellékelte  az  édesapja  nyilatkozatát  is,  mely  szerint  a  […].  szám  alatti 
ingatlannak  a  Kérelmező  a  tulajdonosa,  de  az  azzal  kapcsolatos  –  távhő-szolgáltatási  – 
költségeket a Kérelmező édesapja fizeti, a Kérelmező adatvédelmi vitája ettől független. 
 
 
I I I .   A l k a l m a z o t t   j o g s z a b á l y i   r e n d e l k e z é s e k  
 

(71)  Az  általános  adatvédelmi  rendelet  2.  cikk  (1)  bekezdése  alapján  a  jelen  ügy  szerinti 

adatkezelésre az általános adatvédelmi rendeletet kell alkalmazni. 
 

(72)  Az  információs  önrendelkezési  jogról  és  az  információszabadságról  szóló  2011.  évi  CXII. 
törvény  (a  továbbiakban:  Infotv.)  2.  §  (2)  bekezdése  értelmében  az  általános  adatvédelmi 
rendeletet az ott megjelölt rendelkezésekben foglalt kiegészítésekkel kell alkalmazni.  
 

(73)  Az Infotv. 60. § (1) bekezdése szerint a személyes adatok védelméhez való jog érvényesülése 
érdekében  a  Hatóság  erre  irányuló  kérelemre  adatvédelmi  hatósági  eljárást  indít.  Az 
adatvédelmi  hatósági  eljárásra  az  általános  közigazgatási  rendtartásról  szóló  2016.  évi  CL. 
törvény  (a  továbbiakban:  Ákr.)  szabályait  kell  alkalmazni  az  Infotv.-ben  meghatározott 
kiegészítésekkel és az általános adatvédelmi rendelet szerinti eltérésekkel. 
 

(74)  Az  Infotv.  60.  §  (2)  bekezdése  alapján  az  adatvédelmi  hatósági  eljárás  megindítása  iránti 
kérelem  az  általános  adatvédelmi  rendelet  77.  cikk  (1)  bekezdésében,  valamint  a  22.  §  b) 
pontjában meghatározott esetben nyújtható be. 
 

(75)  Az általános adatvédelmi rendelet 77. cikk (1) bekezdése értelmében az egyéb közigazgatási 
vagy bírósági jogorvoslatok sérelme nélkül, minden érintett jogosult arra, hogy panaszt tegyen 
egy felügyeleti hatóságnál – különösen a szokásos tartózkodási helye, a munkahelye vagy a 
feltételezett  jogsértés  helye  szerinti  tagállamban  –,  ha  az  érintett  megítélése  szerint  a  rá 
vonatkozó személyes adatok kezelése megsérti e rendeletet. 
 

(76)  Az általános adatvédelmi rendelet 4. cikk 1. pontja szerint: „személyes adat”: azonosított vagy 
azonosítható természetes személyre („érintett”) vonatkozó bármely információ; azonosítható 
az  a  természetes  személy,  aki  közvetlen  vagy  közvetett  módon,  különösen  valamely 
azonosító,  például  név, szám,  helymeghatározó adat,  online  azonosító  vagy  a  természetes 
személy testi, fiziológiai, genetikai, szellemi, gazdasági, kulturális vagy szociális azonosságára 
vonatkozó egy vagy több tényező alapján azonosítható.” 
 

(77)  Az  általános  adatvédelmi  rendelet  4.  cikk  2.  pontja  alapján:  „adatkezelés”:  a  személyes 
adatokon vagy adatállományokon automatizált vagy nem automatizált módon végzett bármely 
művelet vagy műveletek összessége, így a gyűjtés, rögzítés, rendszerezés, tagolás, tárolás, 
átalakítás  vagy  megváltoztatás,  lekérdezés,  betekintés,  felhasználás,  közlés  továbbítás, 
terjesztés  vagy  egyéb  módon  történő  hozzáférhetővé  tétel  útján,  összehangolás  vagy 
összekapcsolás, korlátozás, törlés, illetve megsemmisítés.” 
 

(78)  Az általános adatvédelmi rendelet 4. cikk 7. pontja értelmében: „adatkezelő”: az a természetes 
vagy  jogi  személy,  közhatalmi  szerv,  ügynökség  vagy  bármely  egyéb  szerv,  amely  a 
személyes  adatok  kezelésének  céljait  és  eszközeit  önállóan  vagy  másokkal  együtt 
meghatározza; ha az adatkezelés céljait és eszközeit az uniós vagy a tagállami jog határozza 
meg,  az  adatkezelőt  vagy  az  adatkezelő  kijelölésére  vonatkozó  különös  szempontokat  az 
uniós vagy a tagállami jog is meghatározhatja.” 
 

(79)  Az  általános  adatvédelmi  rendelet  4.  cikk  11.  pontja  szerint:  „az  érintett  hozzájárulása”:  az 
érintett  akaratának  önkéntes,  konkrét  és  megfelelő  tájékoztatáson  alapuló  és  egyértelmű 

 

 

 

12 

kinyilvánítása, amellyel az érintett nyilatkozat vagy a megerősítést félreérthetetlenül kifejező 
cselekedet útján jelzi, hogy beleegyezését adja az őt érintő személyes adatok kezeléséhez.” 
 

(80)  Az általános adatvédelmi rendelet 6. cikk (1) bekezdés a) és e) pontja alapján: „A személyes 
adatok  kezelése  kizárólag  akkor  és  annyiban  jogszerű,  amennyiben  legalább  az  alábbiak 
egyike teljesül:  
a) az érintett hozzájárulását adta személyes adatainak egy vagy több konkrét célból történő 
kezeléséhez; 
[…] 
e)  az  adatkezelés  közérdekű  vagy  az  adatkezelőre  ruházott  közhatalmi  jogosítvány 
gyakorlásának keretében végzett feladat végrehajtásához szükséges.” 
 

(81)  Az  általános  adatvédelmi  rendelet  7.  cikk  (1)  bekezdése  értelmében:  „Ha  az  adatkezelés 
hozzájáruláson  alapul,  az  adatkezelőnek  képesnek  kell  lennie  annak  igazolására,  hogy  az 
érintett személyes adatainak kezeléséhez hozzájárult.” 
 

(82)  Az  általános  adatvédelmi  rendelet  12.  cikk  (1)-(6)  bekezdései  szerint:  „(1)  Az  adatkezelő 
megfelelő intézkedéseket hoz annak érdekében, hogy az érintett részére a személyes adatok 
kezelésére vonatkozó, a 13. és a 14. cikkben említett valamennyi információt és a 15–22. és 
34. cikk szerinti minden egyes tájékoztatást tömör, átlátható, érthető és könnyen hozzáférhető 
formában,  világosan  és  közérthetően  megfogalmazva  nyújtsa,  különösen  a  gyermekeknek 
címzett bármely információ esetében. Az információkat írásban vagy más módon – ideértve 
adott esetben az elektronikus utat is – kell megadni. Az érintett kérésére szóbeli tájékoztatás 
is adható, feltéve, hogy más módon igazolták az érintett személyazonosságát. 
(2) Az adatkezelő elősegíti az érintett 15–22. cikk szerinti jogainak a gyakorlását. A 11. cikk 
(2)  bekezdésében  említett  esetekben  az  adatkezelő  az  érintett  15–22.  cikk  szerinti  jogai 
gyakorlására  irányuló  kérelmének  a  teljesítését  nem  tagadhatja  meg,  kivéve,  ha  bizonyítja, 
hogy az érintettet nem áll módjában azonosítani. 
(3)  Az  adatkezelő 
indokolatlan  késedelem  nélkül,  de  mindenféleképpen  a  kérelem 
beérkezésétől  számított  egy  hónapon  belül  tájékoztatja  az  érintettet  a  15–22.  cikk  szerinti 
kérelem  nyomán  hozott  intézkedésekről.  Szükség  esetén,  figyelembe  véve  a  kérelem 
összetettségét és a kérelmek számát, ez a határidő további két hónappal meghosszabbítható. 
A  határidő  meghosszabbításáról  az  adatkezelő  a  késedelem  okainak  megjelölésével  a 
kérelem kézhezvételétől számított egy hónapon belül tájékoztatja az érintettet. Ha az érintett 
elektronikus úton nyújtotta be a kérelmet, a tájékoztatást lehetőség szerint elektronikus úton 
kell megadni, kivéve, ha az érintett azt másként kéri. 
(4) Ha az adatkezelő nem tesz intézkedéseket az érintett kérelme nyomán, késedelem nélkül, 
de legkésőbb a kérelem beérkezésétől számított egy hónapon belül tájékoztatja az érintettet 
az  intézkedés  elmaradásának  okairól,  valamint  arról,  hogy  az  érintett  panaszt  nyújthat  be 
valamely felügyeleti hatóságnál, és élhet bírósági jogorvoslati jogával 
(5)  A  13.  és  14. cikk  szerinti  információkat  és  a  15–22.  és  34.  cikk  szerinti  tájékoztatást  és 
intézkedést díjmentesen kell biztosítani. Ha az érintett kérelme egyértelműen megalapozatlan 
vagy – különösen ismétlődő jellege miatt – túlzó, az adatkezelő, figyelemmel a kért információ 
vagy  tájékoztatás  nyújtásával  vagy  a  kért  intézkedés  meghozatalával  járó  adminisztratív 
költségekre: 
a) észszerű összegű díjat számíthat fel, vagy 
b) megtagadhatja a kérelem alapján történő intézkedést. 
A  kérelem  egyértelműen  megalapozatlan  vagy  túlzó  jellegének  bizonyítása  az  adatkezelőt 
terheli. 
(6) A 11. cikk sérelme nélkül, ha az adatkezelőnek megalapozott kétségei vannak a 15–21. 
cikk szerinti kérelmet benyújtó természetes személy kilétével kapcsolatban, további, az érintett 
személyazonosságának megerősítéséhez szükséges információk nyújtását kérheti.” 
 

(83)  Az  általános  adatvédelmi  rendelet  15.  cikke  alapján:  „(1)  Az  érintett  jogosult  arra,  hogy  az 
adatkezelőtől  visszajelzést  kapjon  arra  vonatkozóan,  hogy  személyes  adatainak  kezelése 

 

 

 

13 

folyamatban van-e, és ha ilyen adatkezelés folyamatban van, jogosult arra, hogy a személyes 
adatokhoz és a következő információkhoz hozzáférést kapjon: 
a) az adatkezelés céljai; 
b) az érintett személyes adatok kategóriái; 
c) azon címzettek vagy címzettek kategóriái, akikkel, illetve amelyekkel a személyes adatokat 
közölték vagy közölni fogják, ideértve különösen a harmadik országbeli címzetteket, illetve a 
nemzetközi szervezeteket; 
d)  adott  esetben  a  személyes  adatok  tárolásának  tervezett  időtartama,  vagy  ha  ez  nem 
lehetséges, ezen időtartam meghatározásának szempontjai; 
e) az érintett azon joga, hogy kérelmezheti az adatkezelőtől a rá vonatkozó személyes adatok 
helyesbítését,  törlését  vagy  kezelésének  korlátozását,  és  tiltakozhat  az  ilyen  személyes 
adatok kezelése ellen; 
f) a valamely felügyeleti hatósághoz címzett panasz benyújtásának joga; 
g)  ha  az  adatokat  nem  az  érintettől  gyűjtötték,  a  forrásukra  vonatkozó  minden  elérhető 
információ; 
h)  a  22. cikk  (1)  és  (4) bekezdésében  említett  automatizált  döntéshozatal  ténye,  ideértve  a 
profilalkotást  is,  valamint  legalább  ezekben  az  esetekben  az  alkalmazott  logikára  és  arra 
vonatkozó  érthető  információk,  hogy  az  ilyen  adatkezelés  milyen  jelentőséggel  bír,  és  az 
érintettre nézve milyen várható következményekkel jár. 
(2) Ha személyes adatoknak harmadik országba vagy nemzetközi szervezet részére történő 
továbbítására  kerül  sor,  az  érintett  jogosult  arra,  hogy  tájékoztatást  kapjon  a  továbbításra 
vonatkozóan a 46. cikk szerinti megfelelő garanciákról. 
(3)  Az  adatkezelő  az  adatkezelés  tárgyát  képező  személyes  adatok  másolatát  az  érintett 
rendelkezésére  bocsátja.  Az  érintett  által  kért  további  másolatokért  az  adatkezelő  az 
adminisztratív  költségeken  alapuló,  észszerű  mértékű  díjat  számíthat  fel.  Ha  az  érintett 
elektronikus úton nyújtotta be a kérelmet, az információkat széles körben használt elektronikus 
formátumban kell rendelkezésre bocsátani, kivéve, ha az érintett másként kéri. 
(4) A (3) bekezdésben említett, másolat igénylésére vonatkozó jog nem érintheti hátrányosan 
mások jogait és szabadságait.” 
 

jog 

tagállami 

jogalkotási 

(84)  Az általános adatvédelmi rendelet 23. cikk (1) bekezdése értelmében: „Az adatkezelőre vagy 
adatfeldolgozóra  alkalmazandó  uniós  vagy 
intézkedésekkel 
korlátozhatja  a  12–22.  cikkben  és  a  34.  cikkben  foglalt,  valamint  a  12–22.  cikkben 
meghatározott jogokkal és kötelezettségekkel összhangban lévő rendelkezései tekintetében 
az 5. cikkben foglalt jogok és kötelezettségek hatályát, ha a korlátozás tiszteletben tartja az 
alapvető  jogok  és  szabadságok  lényeges  tartalmát,  valamint  az  alábbiak  védelméhez 
szükséges és arányos intézkedés egy demokratikus társadalomban: 
a) nemzetbiztonság; 
b) honvédelem; 
c) közbiztonság; 
d)  bűncselekmények  megelőzése,  nyomozása,  felderítése  vagy  a  vádeljárás  lefolytatása, 
illetve büntetőjogi szankciók végrehajtása, beleértve a közbiztonságot fenyegető veszélyekkel 
szembeni védelmet és e veszélyek megelőzését; 
e) az Unió vagy valamely tagállam egyéb fontos, általános közérdekű célkitűzései, különösen 
az  Unió  vagy  valamely  tagállam  fontos  gazdasági  vagy  pénzügyi  érdeke,  beleértve  a 
monetáris,  a  költségvetési  és  az  adózási  kérdéseket,  a  népegészségügyet  és  a  szociális 
biztonságot; 
f) a bírói függetlenség és a bírósági eljárások védelme; 
g)  a  szabályozott  foglalkozások  esetében  az  etikai  vétségek  megelőzése,  kivizsgálása, 
felderítése és az ezekkel kapcsolatos eljárások lefolytatása; 
h) az a)–e) és a g) pontban említett esetekben – akár alkalmanként – a közhatalmi feladatok 
ellátásához kapcsolódó ellenőrzési, vizsgálati vagy szabályozási tevékenység; 
i) az érintett védelme vagy mások jogainak és szabadságainak védelme; 
j) polgári jogi követelések érvényesítése.” 
 

 

 

 

14 

(85)  Az  általános  adatvédelmi  rendelet  24.  cikk  (1)  bekezdése  szerint:  „Az  adatkezelő  az 
adatkezelés  jellege,  hatóköre,  körülményei  és  céljai,  valamint  a  természetes  személyek 
jogaira  és  szabadságaira 
jelentett,  változó  valószínűségű  és  súlyosságú  kockázat 
figyelembevételével  megfelelő  technikai  és  szervezési  intézkedéseket  hajt  végre  annak 
biztosítása  és  bizonyítása  céljából,  hogy  a  személyes  adatok  kezelése  e  rendelettel 
összhangban  történik.  Ezeket  az  intézkedéseket  az  adatkezelő  felülvizsgálja  és  szükség 
esetén naprakésszé teszi.” 
 

(86)  Az  általános  adatvédelmi  rendelet  58.  cikk  (2)  bekezdése  szerint:  „A  felügyeleti  hatóság 

korrekciós hatáskörében eljárva: 
a)  figyelmezteti  az  adatkezelőt  vagy  az  adatfeldolgozót,  hogy  egyes  tervezett  adatkezelési 
tevékenységei valószínűsíthetően sértik e rendelet rendelkezéseit; 
b)  elmarasztalja  az  adatkezelőt  vagy  az  adatfeldolgozót,  ha  adatkezelési  tevékenysége 
megsértette e rendelet rendelkezéseit; 
c) utasítja az adatkezelőt vagy az adatfeldolgozót, hogy teljesítse az érintettnek az e rendelet 
szerinti jogai gyakorlására vonatkozó kérelmét; 
d)  utasítja  az  adatkezelőt  vagy  az  adatfeldolgozót,  hogy  adatkezelési  műveleteit  –  adott 
esetben meghatározott módon és meghatározott időn belül  – hozza összhangba e rendelet 
rendelkezéseivel; 
e) utasítja az adatkezelőt, hogy tájékoztassa az érintettet az adatvédelmi incidensről; 
f)  átmenetileg  vagy  véglegesen  korlátozza  az  adatkezelést,  ideértve  az  adatkezelés 
megtiltását is; 
g)  a  16.,  17.,  illetve  a  18.  cikkben  foglaltaknak  megfelelően  elrendeli  a  személyes  adatok 
helyesbítését,  vagy  törlését,  illetve  az  adatkezelés  korlátozását,  valamint  a  17.  cikk  (2) 
bekezdésének és a 19. cikknek megfelelően elrendeli azon címzettek erről való értesítését, 
akikkel vagy amelyekkel a személyes adatokat közölték; 
h)  visszavonja  a  tanúsítványt  vagy  utasítja  a  tanúsító  szervezetet  a  42.  és  a  43.  cikknek 
megfelelően kiadott tanúsítvány visszavonására, vagy utasítja a tanúsító szervezetet, hogy ne 
adja ki a tanúsítványt, ha a tanúsítás feltételei nem vagy már nem teljesülnek; 
i)  a  83.  cikknek  megfelelően  közigazgatási  bírságot  szab  ki,  az  adott  eset  körülményeitől 
függően az e bekezdésben említett intézkedéseken túlmenően vagy azok helyett; és 
j) elrendeli a harmadik országbeli címzett vagy nemzetközi szervezet felé irányuló adatáramlás 
felfüggesztését.” 
 

(87)  Az  Infotv.  71.  §  (1)  és  (2)  bekezdése  alapján  a  Hatóság  eljárása  során  –  az  annak 
lefolytatásához  szükséges  mértékben  és  ideig  –  kezelheti  mindazon  személyes  adatokat, 
valamint  törvény  által  védett  titoknak  és  hivatás  gyakorlásához  kötött  titoknak  minősülő 
adatokat,  amelyek  az  eljárással  összefüggnek, 
illetve  amelyek  kezelése  az  eljárás 
eredményes  lefolytatása  érdekében  szükséges.  A  Hatóság  az  eljárásai  során  jogszerűen 
megszerzett iratot, adatot vagy egyéb bizonyítási eszközt más eljárásában felhasználhatja. 
 

(88)  A Távhőtörvény 20. § (2), (5) és (6) bekezdése értelmében: (2) Az engedély visszavonásával 

egyidejűleg új engedélyt kell kiadni vagy új engedélyest kell kijelölni. 
[…] 
(5) A (2) bekezdés szerinti esetben a korábbi engedélyes köteles a Hivatal által meghatározott, 
a folyamatos és biztonságos távhőtermeléshez és szolgáltatáshoz szükséges eszközeit az új 
vagy  kijelölt  engedélyesnek  ellenszolgáltatás  ellenében  üzemeltetésre  átadni,  és  a 
tevékenység gyakorlásához szükséges nyilvántartásokat, adatokat rendelkezésre bocsátani. 
(6) Az engedélyes a (2) bekezdés szerinti új engedélyes vagy a (2) és (4) bekezdés szerint 
kijelölt  engedélyes  részére  az  érintett  felhasználók  átvétele,  a  folyamatos  és  biztonságos 
távhőellátásuk biztosításához szükséges felkészülési teendők ellátása céljából továbbítja az 
érintett  felhasználó,  valamint  díjfizető  azonosításához  és  távhőellátása  biztosításához 
szükséges személyes adatokat. A felhasználó azonosításához szükséges adat természetes 
személy  felhasználó  esetén  neve,  lakcíme,  anyja  neve,  születésének  helye,  születésének 
időpontja. A kijelölt engedélyes az átvett adatokat az átadás-átvételi eljárás lezárultáig kezeli. 

 

 

 

15 

 
 
I V .   D ö n t é s  
 

(89)  Az  általános  adatvédelmi  rendelet  fogalommeghatározásai  alapján  a  Kérelmező  és  egyéb 
természetes  személy  fogyasztók  távhő-szolgáltatás  nyújtása  céljából  a  Kérelmezett  által 
nyilvántartott  adatai  személyes  adatnak,  a  személyes  adatokon  elvégzett  bármely  művelet, 
így a személyes adatok tárolása, felhasználása pedig adatkezelésnek minősül. 
 
 
IV.1. A Kérelmező hozzáférési kérelme 
 

(90)  Jelen ügyben a Kérelmező az általános adatvédelmi rendelet 15. cikk (3) bekezdése alapján 
a  Kérelmezetthez  fordult  annak  érdekében,  hogy  megkapja  a  Kérelmezett  által  kezelt 
személyes adatai, illetőleg hozzájáruló nyilatkozata, valójában a Kérelmezett által alkalmazott 
adatbekérő  lap  másolatát,  tekintettel  arra,  hogy  álláspontja  szerint  a  Kérelmezett  annak 
ellenére kezeli a Kérelmező személyes adatait, hogy ehhez nem járult hozzá. A Kérelmező 
olyan tájékoztatást kapott a Kérelmezettől, melyből arra következtetett, hogy – miután ő maga 
ilyet  nem tett  –  a  Kérelmező  személyes  adatait  más  adta  le  az  adatbekérő  lapon,  azonban 
személyes  adatai  forrását  bizonyítani  a  Kérelmezett  nem  tudta.  A  Kérelmező  ezt  követően 
több  alkalommal  is  személyes  adatai  forrását  szerette  volna  megtudni  a  Kérelmezettől,  e 
kérdésére  azonban  –  azon  kívül,  hogy  részletes  tájékoztatást  kapott  személyes  adatai 
kezeléséről – egyértelmű választ nem kapott. 
 

(91)  A Kérelmező 2021. november 29. napján kelt levelére a Kérelmezett a 2021. december 21. 
napján  kelt  levelében  a  Kérelmező  személyes  adatai  forrása  kapcsán  azt  a  tájékoztatást 
nyújtotta, hogy „a távhőszolgáltatással összefüggő fogyasztói adatoknak, amelyek egy része 
egyben  személyes  adat  is,  a  […]  mint  adatkezelő  általi  kezelése  elsősorban  a  fogyasztók 
önkéntes  hozzájárulásán  alapul.  Ezeket  a  fogyasztói (személyes)  adatokat  a fogyasztók  az 
Adatkezelőhöz  az  adatbekérő  lap  kitöltésével  juttathatták  el  postai  úton,  vagy  leadhatták 
személyesen, ügyfélszolgálati irodáinkban.” 
 

(92)  A Kérelmező 2021. december 27. napján kelt levelére a Kérelmezett a 2022. január 10. napján 
kelt levelében a Kérelmező személyes adatai forrására vonatkozóan ugyanazt a tájékoztatást 
adta, mint a 2021. december 21. napján kelt levelében, azzal a kiegészítéssel, hogy „tekintettel 
arra,  hogy  a  […]  az  Ön  személyes  adatait  nem  a  GDPR  6.  cikk  (1)  bek.  a.)  pontja  alapján 
kezeli,  kérését,  miszerint  hozzájáruló  nyilatkozatát  bocsássuk  rendelkezésére  nem  tudjuk 
teljesíteni, tekintettel arra, hogy nem az érintetti hozzájáruláson alapul az adatkezelésünk.” 
 

(93)  A  Kérelmező  2022.  február  8.  napján  kelt  levelére  –  melyhez  a  Kérelmező  a  Kérelmezett 
részére megküldte a korábbi befizetései bizonylatát a […] számú ingatlana vonatkozásában – 
a  Kérelmezett  a  2022.  március  8.  napján  kelt  levelében  arról  tájékoztatta  a  Kérelmezőt 
személyes  adatai  forrásával  összefüggésben,  hogy  „az  Ön  személyes  adatainak  kezelése 
elsősorban  nem  a GDPR  6.  cikk  (1)  bek.  a.)  pontja  alapján  történik, azokat  Társaságunk  a 
GDPR 6. cikk (1) bek. c.) és e.) pontja alapján kezeli. Ezért az adatkezelés jogszerűségéhez 
nincs  szükség  érintetti  hozzájárulásra.  Mindezzel  összefüggésben  rögzítjük,  hogy  a 
személyes  adatok  fogyasztói  adatszolgáltatás  keretében  kerültek  a  […]  mint  Adatkezelő 
kezelésébe.  Az  eredeti  adatbejelentőket  az  elektronikus  adatbázisba  történt  migrálás  után 
megsemmisítettük,  egyfelől  az  adatminimalizálás  biztosítása,  az  adatduplikálás  és  az 
adatvédelmi incidensek megelőzése érdekében.” 
 

(94)  A Kérelmező 2022. július 1. napján kelt levelére a Kérelmezett a 2022. július 12. napján kelt 
levelében  azt  a  tájékoztatást  adta  a  Kérelmező  személyes  adatai  forrása  kapcsán,  hogy 
„személyes  adatainak  kezelésével  kapcsolatban  azt  is  kérte,  hogy  küldjük  meg  Önnek  az 
adatkezeléshez  adott  hozzájáruló  nyilatkozatát.  Kérelmének  ezt  a  részét  az  alábbiak  miatt 

 

 

 

16 

teljesíteni  nem  tudjuk.  A  fogyasztói  adatbekérések  során  az  egyes  fogyasztókra  vonatkozó 
személyes adatok egyedi adatrögzítés útján kerültek rögzítésre. Az elektronikus adatbázisban 
történt  rögzítés  után  a  leadott  adatbejelentőket  megsemmisítettük,  az  adatbiztonság 
sérelmének, adatvédelmi incidens bekövetkezésének minimalizálása érdekében.” 
 

(95)  Az adatkezelésre vonatkozó információk megadásának módjával kapcsolatban az adatkezelői 
kötelezettségeket  az  általános  adatvédelmi  rendelet  12.  cikke  részletezi.  Ez  alapján  a 
személyes  adatokról  a  tájékoztatást  tömör,  átlátható,  érthető  és  könnyen  hozzáférhető 
formában, világosan és közérthetően megfogalmazva kell megadni. Az információkat írásban 
vagy más módon kell megadni.  
 

(96)  Az  általános  adatvédelmi  rendelet  23.  cikk  (1)  bekezdése  határozza  meg  továbbá  azon 
speciális  eseteket,  melyek  fennállása  esetén  korlátozhatóak  az  érintetti  jogok,  így  a 
hozzáféréshez való jog. 
 

(97)  Áttekintve  a  Hatóság rendelkezésére  bocsátott, a  Kérelmezett  által  a  Kérelmezőnek  küldött 
tájékoztatta  a 
válaszleveleket,  megállapítható,  hogy  a  Kérelmezett  minden  esetben 
Kérelmezőt  az  őt  érintő  adatkezelésre  vonatkozó  információkról,  megfelelve  az  általános 
adatvédelmi rendelet 15. cikkben előírt követelményeknek, egy kivétellel. A Kérelmezett  azt 
nem tudta  egyértelműen  igazolni  válaszleveleiben,  hogy a  Kérelmező  személyes  adataihoz 
milyen forrásból jutott. A Kérelmezett arra hivatkozott, hogy az általa alkalmazott adatbekérő 
lapon  keresztül  adta  meg  a  Kérelmező  a  személyes  adatait,  és  így  jutott  a  Kérelmező 
személyes  adataihoz,  azonban  ezt  az  adatlapot,  miután  a  Kérelmezett  által  kialakított 
eljárásrendnek  megfelelően  megsemmisítésre  került,  nem 
tudta  megküldeni  sem  a 
Kérelmező,  sem  a  Hatóság  részére,  így  azt  sem  tudta  igazolni,  hogy  a  Kérelmező  maga 
bocsátotta volna a Kérelmezett rendelkezésére a személyes adatait. A Kérelmező ugyanakkor 
azt állította, hogy nem töltötte ki az adatbekérő lapot. 
 

(98)  Az általános adatvédelmi rendelet 15. cikk (1) bekezdés g) pontja szerinti szabály alapján a 
személyes  adatok  forrásáról  akkor  köteles  az  adatkezelő  tájékoztatni  az  érintettet,  ha  az 
adatokat  nem  az  érintettől  gyűjtötték.  Jelen  ügyben  azonban  egyértelműen  nem  állapítható 
meg,  hogy  ez  a  feltétel  teljesült  volna,  mivel  a  Kérelmezett  csupán  valószínűsíti,  hogy  a 
Kérelmező megküldte az adatbekérő lapot, míg a Kérelmező ezt tagadja. 
 

(99)  A Kérelmezett és ezáltal a Hatóság rendelkezésére ezen kívül csupán az az információ áll – 
dokumentumokkal  alátámasztva  –,  hogy  a  Kérelmező  […]  és  […]  számú  ingatlana 
vonatkozásában  2021.  július,  augusztus  és  szeptember  hónapban  történt  befizetés.  A  […] 
számú ingatlan kapcsán a befizetések bizonylatait a Kérelmező küldte meg a Kérelmezettnek 
2022. február 8-án, míg a […] számú ingatlannal összefüggésben a Kérelmező édesapja 2021. 
november  2-án.  Mindezen  információkat  a  Kérelmezett  azonban  a  Hatóság  eljárása  során 
hozta a Hatóság tudomására, a Kérelmezővel ezeket az információkat nem osztotta meg. 
 

(100) Ugyanakkor  ebből  egyértelműen  nem  következik  az,  hogy  ezek  a  befizetési  bizonylatok  a 
Kérelmező személyes adatainak forrásai. A Kérelmezett ugyanis az eljárás folyamán, annak 
elején többször is azt állította, hogy az adatbekérő lap lehet a Kérelmező személyes adatainak 
forrása,  majd  a  tényállás  további  tisztázása  során  jutott  arra  a  következtetésre,  hogy  a 
befizetést igazoló bizonylatok lehetnek az adatok forrásai. Ez azonban a […] számú ingatlan 
esetében nem lehet helytálló válasz, tekintettel arra, hogy a Kérelmező első alkalommal 2021. 
november 30. napján fordult érintetti kérelemmel a Kérelmezett felé, míg az általa befizetett 
bizonylatokat  2022.  február  8-án  küldte  meg  a  Kérelmezettnek.  A  […]  számú  ingatlannal 
összefüggésben  a  Kérelmező  édesapja  által  2021.  november  2-án  küldött  bizonylatok 
lehetnének  a  Kérelmező  személyes  adatainak  (egyik)  forrása,  azonban  a  Kérelmezett 
egyértelműen  ezt  sem  tudta  igazolni,  csupán  feltételezi.  Abból  továbbá,  hogy  a  Kérelmező 
befizette  a  szolgáltatás  díját,  majd  ő  –  vagy  édesapja  –  megküldte  a  Kérelmezettnek  a 

 

 

 

17 

befizetéseit igazoló bizonylatokat, nem következik az, hogy a Kérelmező az adatbekérő lapon 
bocsátotta volna személyes adatait a Kérelmezett rendelkezésére. 
 

(101) Mindebből következően a Hatóság megállapítja, hogy a Kérelmezett nem nyújtott megfelelő 
tájékoztatást a Kérelmezőnek, megsértve ezzel az általános adatvédelmi rendelet 15. cikk (1) 
bekezdés g) pontját. 
 
 
IV.2. A felhasználók személyes adatai gyűjtésének általános adatkezelési gyakorlata 
 

(102) Az  általános  adatvédelmi  rendelet  5.  cikke  tartalmazza  azon  fő  alapelveket,  amelyeket  a 
személyes  adatok  kezelése  során  figyelembe  kell  venni,  és  amelyeknek  folyamatosan 
érvényesülniük kell az adatkezelés során.  
 

(103) Az adatkezelés jogszerűségének további követelménye, hogy az adatkezelésre az általános 
adatvédelmi rendelet 6. cikk (1) bekezdése szerinti valamely jogalapra hivatkozással kerülhet 
sor, és az adatkezelésről megfelelő tájékoztatást kell nyújtania az adatkezelőnek. 
 

(104) A  Kérelmezett  a  Kérelmező  és  a  fogyasztók  személyes  adatai  kezelésének  jogalapként 
hivatkozott az általános adatvédelmi rendelet 6. cikk (1) bekezdés c), e), illetőleg a) pontjára 
is. 
 

(105) Ezzel  kapcsolatban  megállapítható,  hogy  a  távhőszolgáltatás  nyújtásával  mint  közfeladattal 
összefüggő adatkezelés jogalapja az általános adatvédelmi rendelet 6. cikk (1) bekezdés e) 
pontja, figyelemmel a Távhőtörvényre és annak végrehajtási rendeletére, mely jogszabályok 
meghatározzák  a  távhőszolgáltatás  nyújtásával  összefüggő  adatkezelés  részleteit.  Ezen 
kötelező adatkezelést tehát a Kérelmezett megfelelő jogalapon végzi. 
 

(106) Ettől,  a jogszabályok  által  szabályozott  adatkezeléstől  eltér  az  a jelen  ügyben  kifogásolt  és 
kivételes  adatkezelési  művelet,  amely  szerint  a  Kérelmezett  megpróbálta  begyűjteni  a 
fogyasztók személyes adatait a szolgáltatás nyújtásához. A szolgáltatóváltással kapcsolatos 
problémák  során  ugyanis  az  előző  közműszolgáltató,  a  [Cég]  nem  adta  át  az  érintettek 
személyes  adatait  az  új  szolgáltatónak,  a  Kérelmezettnek.  A  Kérelmezett  ezért  a  közmű-
szolgáltatási  kötelezettsége  teljesítéséhez  szükséges,  a  fogyasztók  személyes  adatainak 
beszerzése  érdekében  adatbekérő  lapot  juttatott  el  a  […]  fogyasztói  helyekre.  Ezt  a 
formanyomtatványt  a  Kérelmezett  különböző  csatornákon  juttatta  el  a  lakossághoz, 
sajtótermékekben,  honlapján  közzétéve,  letölthető  formában  és  a  távhő-fogyasztási  helyek 
tekintetében  a  postaládákban  elhelyezve.  Az  adatbekérő  lapon  megadott  adatok  kézi 
adatfelvétellel  kerültek  rögzítésre  a  Kérelmezett  által  készített  adatbázisba,  amely  ezt 
követően  migrálásra került  a  számlázási  szoftver  adatbázisába.  A  Kérelmezett  a fogyasztói 
személyes  adatokat  ezt  követően  kizárólag  a  szoftveres  adatbázisban  tárolja,  mivel  az 
adatvédelmi 
incidensek  megakadályozása  érdekében  a  papír  alapú  adathordozókat 
megsemmisítette.  Ezt  az  adatbekérő  lapok  útján  folytatott  adatgyűjtést  alapította  a 
Kérelmezett  az  érintettek  hozzájárulására.  Mivel  azonban  a  Kérelmezett  adatkezelésének 
jogalapja az általános adatvédelmi rendelet 6. cikk (1) bekezdés e) pontja, ezért ez a speciális 
adatgyűjtés is e jogalaphoz tartozónak tekintendő. 
 

(107) Azt önmagában, hogy a Kérelmezett adatbekérő lapok útján gyűjtötte a fogyasztói személyes 
adatokat,  a  Hatóság  elfogadhatónak  tartja.  Ez  az  adatgyűjtés  azonban  nem  mentesítette  a 
Kérelmezettet azon kötelezettsége alól, hogy az adatgyűjtés során megfeleljen az általános 
adatvédelmi rendelet követelményeinek. 
 

(108) Ilyen követelmény a megfelelő tájékoztatás. A megfelelő tájékoztatás az, amelyen keresztül 
az érintettek megismerik a személyes adataikra vonatkozó adatkezelést, és a tájékoztatáson 

 

 

 

18 

tud  az 

keresztül 
tájékoztatásának követelményét az általános adatvédelmi rendelet 13. cikke részletezi. 
 

információs  önrendelkezési 

jog  érvényesülni.  Az  érintett  előzetes 

(109) A  Hatóság  áttekintette  az  adatgyűjtéssel  összefüggő,  az  adatbekérő  laphoz  készült 
adatkezelési tájékoztatót, melyből megállapítható, hogy a Kérelmezett részletes tájékoztatást 
nyújtott  a  távhő-szolgáltatással  összefüggő  adatkezelésről.  Ettől  eltér  ugyanakkor  az 
adatbekérő  lapokon  keresztül  történő  adatgyűjtés  folyamata,  ezért  ahhoz  is  megfelelő 
adatkezelési tájékoztató készítése  lett  volna  szükséges.  Ezzel  azonban  a  Kérelmezett  nem 
rendelkezett. 
 

(110) Az lett volna a megfelelő gyakorlat, ha az érintett a tájékoztatás ismeretében töltötte volna ki 
az adatbekérő lapot és azt a Kérelmezett rendelkezésére bocsátotta volna. A Kérelmezettnek 
továbbá  gondoskodnia  kellett  volna  az  alapelvek,  garanciák  érvényesüléséről  is,  például  a 
pontosság elvének megfelelő biztosításáról. 
 

(111) Mindez  azonban  nem  jelenti  egészében  azt,  hogy  a  Kérelmezett  a  távhőszolgáltatással 
összefüggő  kötelező  adatkezelése  is  jogszerűtlen  lenne.  Az  adatgyűjtés  egy  időben  és 
tevékenységben is különálló speciális adatkezelési művelet, de miután a személyes adatokat 
a  Kérelmezett  nyilvántartásába  vette,  az  adatkezelés  a  Kérelmezett  közérdekű  feladatának 
végrehajtásához szükséges, kötelező adatkezelésként az általános szabályok szerint zajlott a 
továbbiakban. 
 

(112) Áttekintve továbbá a Kérelmezettnek a Kérelmező és a további fogyasztók személyes adatai 
forrása  kapcsán  előadott  nyilatkozatait,  és  a  jelen  határozat  indokolásának  IV.1.  pontjában 
írtakat,  megállapítható,  hogy  a  Kérelmezett  nem  volt  képes  annak  igazolására,  hogy  a 
Kérelmező  és  más  érintett  fogyasztók  megadták  személyes  adataikat  az  adatbekérő  lapon 
keresztül. 
 

(113) Ezt 

támasztja  alá,  hogy  a  Kérelmezett,  közvetlenül  miután  rögzítette  elektronikus 
rendszerében  az  adatbekérő  lapokon  megadott  adatokat,  a  lapokat  megsemmisítette  arra 
hivatkozással,  hogy  elkerülje  az  adatvédelmi  incidenseket.  Az  adatbekérő  lapok  hiányában 
azonban,  mint  ahogyan  jelen  ügy  is  igazolja,  a  Kérelmezett  nem  képes  egyértelmű  választ 
adni arra vonatkozóan, hogy a Kérelmező és más fogyasztók személyes adatait valóban az 
adatbekérő lapokról gyűjtötte be a hozzájárulásuk alapján, azt csupán feltételezi. 
 

(114) Az  általános  adatvédelmi  rendelet  5.  cikk  (2)  bekezdése  szerinti  elszámoltathatóság 
követelményéből  következően  az  adatkezelő  felelős  az  adatvédelmi  alapelveknek  való 
megfelelésért,  és  képesnek  kell  lennie  e  megfelelés  igazolására.  Ez  alapján  az  adatkezelő 
köteles úgy dokumentálni és nyilvántartani az adatkezelést, hogy annak jogszerűsége utólag 
bizonyítható legyen. 
 

(115) Az általános adatvédelmi rendelet 24. cikk (1) bekezdése alapján az adatkezelőnek megfelelő 
technikai  és  szervezési  intézkedéseket  kell  végrehajtania  annak  biztosítása  és  bizonyítása 
céljából,  hogy  a  személyes  adatok  kezelése  megfelel  az  általános  adatvédelmi  rendelet 
követelményeinek. Ezeket az intézkedéseket az adatkezelőnek felül kell vizsgálnia és szükség 
esetén  naprakésszé  kell  tennie.  Ez  alapján  az  adatkezelőnek  az  adatkezelés  folyamatába 
olyan  intézkedéseket,  garanciákat  kell  beleépítenie,  amelyek  az  adatvédelmi  alapelveknek 
való megfelelést, illetve az érintetti jogok gyakorlását elősegítik. 
 

(116) Az adatgyűjtés kapcsán az, hogy a Kérelmezőtől és a fogyasztóktól az adatokat adatbekérő 
lapokon gyűjtötte a Kérelmezett, az adatbekérő lapok tárolásával igazolható egyértelműen, és 
így  ekként  igazolható  egyértelműen  az  is,  hogy  a  személyes  adatok  forrása  valóban  az 
adatbekérő  lap.  Az  adatbekérő  lapokat  ezen  kívül  a  további  érintetti jogok  biztosítása miatt 
szükséges  megőrizni  bizonyos  ideig  –  a  Hatóság  álláspontja  szerint  legalább  a  szolgáltató 
váltásával kapcsolatos probléma lezárulásáig –, ugyanis például elírás esetén az adatbekérő 

 

 

 

19 

lap  igazolhatja,  hogy  az  alapján  történt  téves  rögzítés  az  elektronikus  nyilvántartásban.  A 
Hatóság álláspontja szerint az adatbekérő lapok ezen célokból történő puszta tárolása – az 
adatbiztonsági 
védelemmel, 
szabályozással – nem okozhat adatvédelmi incidenst. 
 

követelmények  megtartásával, 

elzártan,  megfelelő 

(117) A Kérelmezett azt is nyilatkozta, hogy a rendkívüli mennyiségben megérkezett adatbekérők 
hitelességét,  az  adattartalom  pontosságát  egyesével  ellenőrizni  nem 
tudta,  csupán 
szúrópróbaszerű  ellenőrzéseket  végzett,  ám  érintetti jelzésre,  a  hibás,  pontatlan  személyes 
adatokat haladéktalanul törölte. Ezzel a gyakorlattal kapcsolatban a Hatóság álláspontja az, 
hogy a hitelesség hiánya miatt ez vezethet adatvédelmi incidenshez, nem azonosított – akár 
mások  által  beküldött  –  személyek  adatait  tárolhatja  a  Kérelmezett,  továbbá  nem  tudja 
igazolni,  hogy  az  adatok  az  adatgazdától  származnak,  és  nem  biztosítja  megfelelően  az 
érintetti  jogokat.  Amennyiben  ugyanis  érintetti  kérés  nem  érkezik  adatpontosítás  miatt,  a 
Kérelmezett  hibásan  rögzített  személyes  adatokat  tárolhat  kijavítás  nélkül  meghatározatlan 
ideig. A szúrópróbaszerű ellenőrzés ezért nem biztosítja az adatok pontosságát. 
 

(118) Mindezek alapján tehát a Kérelmezett – az általa kialakított eljárásrend miatt – nem tudta és 
nem tudja  igazolni,  hogy  a  Kérelmező  és más természetes  személy fogyasztók  valóban  az 
adatbekérő lapon keresztül adták meg személyes adataikat a Kérelmezettnek, illetőleg, hogy 
az  adatgyűjtéshez  hozzájárultak  volna.  A  Kérelmezett így  azon túl,  hogy  pontosan  azt  sem 
tudja  bizonyítani  az  érintettek  számára,  hogy  mi,  vagy  ki  személyes  adataik  forrása,  arra 
vonatkozóan  sem  tárol  információt,  hogy  az  érintettektől  gyűjtötte-e  be  az  adatokat,  vagy 
mástól, és mindezt a Hatóság felé sem tudja bemutatni, igazolni, mint ahogyan azt sem, hogy 
összesen hány adatbekérő lapot kapott meg kitöltve. Ezen gyakorlat alapján annak ellenére, 
hogy  a  Hatóság  kifejezetten  kérte,  hogy  a  Kérelmezett küldje meg  a  Kérelmező személyes 
adatai  kezelésére  vonatkozó  hozzájáruló  nyilatkozatát  –  illetőleg  az  adatbekérő  lapot  –,  a 
Kérelmezett erre nem volt képes. Ezzel a gyakorlatával tehát a Kérelmezett az érintetti jogok 
gyakorlását is akadályozza. 
 

(119) Mindezek alapján a Hatóság hivatalból megállapítja, hogy a Kérelmezett az adatbekérő lapok 
útján  folytatott  adatgyűjtési  gyakorlatával,  mivel  nem  tette  meg  a  megfelelő  technikai  és 
szervezési intézkedéseket és nem képes igazolni az érintettek személyes adatainak forrását, 
a személyes adatok hitelességét, pontosságát, megsértette az általános adatvédelmi rendelet 
5. cikk (2) bekezdés szerinti elszámoltathatóság elvét és a 24. cikk (1) bekezdését. 
 

(120) A Hatóság álláspontja szerint a Kérelmezett adatgyűjtési gyakorlata akkor felelt volna meg az 
általános  adatvédelmi  rendelet  5.  cikk  (2)  bekezdésében  és  24.  cikk  (1)  bekezdésében 
meghatározott  követelménynek,  ha  bizonyítani  tudta  volna,  hogy  az  érintett  hozzájárult  az 
adatgyűjtéshez, melynek megfelelő formája lehetett volna az adatbekérő lapok tárolása, vagy 
például a Kérelmezett elektronikus nyilvántartásában olyan bejegyzés rögzítése, mely szerint 
az  érintett  hozzájárult  az  adatgyűjtéshez, tehát  az  adatai  forrása  az  adatbekérő  lap.  Ennek 
megfelelően  a  jövőbeli  esetleges  adatgyűjtései  során  a  Kérelmezettnek  változtatnia 
szükséges  adatkezelési  gyakorlatán,  biztosítva  az  adatok  pontosságát  is,  és  általában  az 
érintetti jogok gyakorlását. 
 
 
V .   J o g k ö v e t k e z m é n y e k  
 

(121) A  Hatóság  a  jelen  határozat  indokolásának  IV.  pontjában  írtakra  tekintettel  az  általános 
adatvédelmi rendelet 58. cikk (2) bekezdés b) pontja alapján megállapítja, hogy a Kérelmezett 
megsértette az általános adatvédelmi rendelet 15. cikk (1) bekezdés g) pontját, az 5. cikk (2) 
bekezdését és a 24. cikk (1) bekezdését. 
 

(122) A  Hatóság  az  általános  adatvédelmi  rendelet  5.  cikk  (2)  bekezdésének  és  24.  cikk  (1) 
bekezdésének megsértése miatt az általános adatvédelmi rendelet 58. cikk (2) bekezdés d) 

 

 

 

20 

pontja alapján utasítja a Kérelmezettet, hogy  adatkezelési műveleteit hozza összhangba az 
általános  rendelet  rendelkezéseivel,  megfelelve  az  elszámoltathatóság,  a  beépített  és 
alapértelmezett adatvédelem követelményének és annak teljesítését igazolja a Hatóság felé. 
 

(123) A  Hatóság  hivatalból  megvizsgálta,  hogy  indokolt-e  a  Kérelmezettel  szemben  adatvédelmi 
bírság  kiszabása.  E  körben  a  Hatóság  az  általános  adatvédelmi  rendelet  83.  cikk  (2) 
bekezdése, az Infotv. 61. § (4) bekezdés b) pontja és az Infotv. 75/A. §-a alapján mérlegelte 
az  ügy  összes  körülményét  és  megállapította,  hogy  a jelen  eljárás  során  feltárt  jogsértések 
esetében a figyelmeztetés se nem arányos, se nem visszatartó erejű szankció, ezért bírság 
kiszabása szükséges. 

 
(124) A Hatóság a bírság összegének meghatározása során mindenekelőtt figyelembe vette, hogy 
a  Kérelmezett  által  elkövetett  jogsértések  az  általános  adatvédelmi  rendelet  83.  cikk  (5) 
bekezdés  b)  pontja  szerint  a  magasabb  összegű  bírságkategóriába  tartozó  jogsértésnek 
minősülnek. 

 
(125) A Hatóság az adatvédelmi bírság összegének meghatározása során súlyosító körülményként 

vette figyelembe, hogy 

-  a  Kérelmezett  adatgyűjtési  gyakorlata  személyek  széles  körét  érinti,  melyre  utal  a 
Kérelmezett azon nyilatkozata is, mely szerint a rendkívüli mennyiségben megérkezett 
adatbekérők  hitelességét,  az  adattartalom  pontosságát  egyesével  ellenőrizni  nem 
tudta, csupán szúrópróbaszerű ellenőrzéseket végzett [általános adatvédelmi rendelet 
83. cikk (2) bekezdés a) pont]; 

-  a  Kérelmezett  által  folytatott  adatgyűjtés  által  okozott  jogsérelmet  a  Kérelmezett 
gondatlan,  megfelelő  technikai  és  szervezési  intézkedések  megtételét  nélkülöző 
magatartása,  adatgyűjtési  gyakorlata  idézte  elő  [általános  adatvédelmi  rendelet  83. 
cikk (2) bekezdés b) és d) pont]. 

 
(126) A Hatóság az adatvédelmi bírság összegének meghatározása során enyhítő körülményként 

vette figyelembe, hogy 

-  a  Kérelmezett  elmarasztalására  az  általános  adatvédelmi  rendelet megsértése miatt 

még nem került sor [általános adatvédelmi rendelet 83. cikk (2) bekezdés e) pont]; 

-  a jogsértéssel érintett személyes adatok nem tartoznak a személyes adatok különleges 

kategóriájába [általános adatvédelmi rendelet 83. cikk (2) bekezdés g) pont]; 

-  a Hatóság túllépte az ügyintézési határidőt [általános adatvédelmi rendelet 83. cikk (2) 

bekezdés k) pont]; 

-  a Kérelmezett a távhőszolgáltató személyének változásából eredő problémák miatt a 
feladatát  kívánta  ellátni  az  adatgyűjtési 

szolgáltatás  nyújtásával  összefüggő 
gyakorlatával [általános adatvédelmi rendelet 83. cikk (2) bekezdés k) pont]. 

 
(127) A Hatóság a Kérelmezettel szemben kiszabott adatvédelmi bírság megállapítása során nem 
tartotta relevánsnak az általános adatvédelmi rendelet 83. cikk (2) bekezdés c), f), h), i) és j) 
pontja szerinti körülményeket, mivel azok a konkrét ügy kapcsán nem értelmezhetők. 
 

(128) A Hatóság a bírság összegének meghatározása során figyelembe vette, hogy a Kérelmezett 
által elkövetett jogsértések az általános adatvédelmi rendelet 83. cikk (5) bekezdése szerint a 
magasabb maximális összegű bírságkategóriába tartozó jogsértésnek minősülnek. 
 

 

 

 

21 

(129) A Hatóság figyelembe vette a bírság összegének megállapítása során az Európai Adatvédelmi 
Testület  4/2022-es  számú  iránymutatásában2  (a  továbbiakban:  Iránymutatás)  foglaltakat, 
amely  az  általános  adatvédelmi  rendelet  szerinti  közigazgatási  bírságok  kiszabásának 
számítási szempontjait tartalmazza. Erre tekintettel a bírság összegének meghatározására a 
következő szempontok alapján került sor: 
 
-  A  Kérelmezettnél  a  2021-es  évben  az  értékesítés  nettó  árbevétele  3 667 330  000 forint 

volt. A kiszabott bírság ezek alapján ezen összeg 0,014%-a. 

 
-  A  Kérelmezettnél  a  2022-es  évben  az  értékesítés  nettó  árbevétele  8 003 866  000 forint 

volt. A kiszabott bírság ezek alapján ezen összeg 0,006%-a. 

 
-  A  Hatóság  a  jogsértés  fennállásának  időszakára,  továbbá  a  nyilvánosan  elérhető 
gazdálkodási  adatokra  tekintettel  vette  figyelembe  a  határozathozatal  időpontjában  a 
2021-es és 2022-es éveket. 

 
-  Az  általános  adatvédelmi  rendelet  83.  cikk  (4)  bekezdésében  foglaltak  alapján  a 
Kérelmezett  az  elkövetett  jogsértések  esetén  legfeljebb  20  000  000  EUR  összegű 
közigazgatási  bírsággal  [statikus  bírságmaximum],  illetve  a  vállalkozások  esetében  az 
előző pénzügyi év teljes éves világpiaci forgalmának legfeljebb 4%-át kitevő összeggel kell 
sújtani [dinamikus bírságmaximum], azzal, hogy a kettő közül a magasabb összeget kell 
kiszabni. 

 
-  A  Kérelmezett  2022-es  árbevételének  4%-a  320 154  640  forint,  amely  a  jelenlegi 
HUF/EUR árfolyam mellett nem haladja meg a rendelet által meghatározott úgynevezett 
statikus bírságmaximumot, azaz 20.000.000 EUR-nak megfelelő összeget. Mivel a statikus 
és  a  dinamikus  összegek  közül  a  bírságot  az  adott  esetben  kiszabható  magasabb 
kategória  alapján  kell  számolni  és  ahhoz  arányosítani,  így  a  Kérelmezett  jelen  ügyben 
legfeljebb 20.000.000 EUR-nak megfelelő közigazgatási bírsággal sújtható. 

 
-  Az Iránymutatás alapján az általános adatvédelmi rendelet 83. cikk (5) bekezdése szerinti 
bírságkategóriába  tartozó  azon  jogsértések  esetén,  amelyekre  a  20.000.000  EUR-os 
statikus bírságmaximum irányadó, további vizsgálat tárgyát képezi a vállalkozás előző évi 
nettó árbevétele, továbbá az elkövetett jogsértés súlya (alacsony, közepes vagy jelentős 
súly).3 

 
-  A Hatóság az elkövetett jogsértések, a feltárt tényállás, valamint az adott ügyre vonatkozó 
súlyosító és enyhítő körülmények alapján jelen ügyben alacsony súlyúnak ítélte meg az 
elkövetett jogsértéseket. 

 
- 

Jelen  ügyben  a  Kérelmezett  előző  évi  nettó  árbevétele  8 003 866 000  forint,  amely  a 
jelenlegi HUF/EUR árfolyammal számolva az Iránymutatás által megjelölt 10.000.000 EUR 
és  50.000.000  EUR  közötti  kategóriába  esik  a  vállalkozások  gazdálkodási  adatainak 
figyelembevétele kapcsán. 

 
-  Az Iránymutatás alapján amennyiben a vállalkozás előző évi nettó árbevétele 10.000.000 
EUR és 50.000.000 EUR közé esik, a kiszabható bírság maximális összege a magasabb 
súlyú jogsértések esetén 2.000.000 EUR-ra emelkedik. 
 

 

2 Guidelines  04/2022 on the calculation of administrative fines under the GDPR (Version 2.0.). Online:  https://edpb.europa.eu/system/files/2023-
06/edpb_guidelines_042022_calculationofadministrativefines_en.pdf  

3 Lásd az Iránymutatás 44-45. oldalain lévő táblázatokat („Step 1” és „Step 2”). 

 

 

 

- 

 

- 

 

22 

Jelen ügyben tehát a Kérelmezett a fenti gazdálkodási adatait figyelembe véve, az általa 
elkövetett magas súlyú jogsértések kapcsán maximum 2.000.000 EUR bírsággal sújtható. 

A  kiszabott  bírság  ezért  a  jogsértés  súlyával  arányos,  az  egyáltalán  nem  tekinthető 
túlzónak,  a  Kérelmezett  gazdasági  súlyához  és  a  rendelkezésére  álló  pénzügyi 
erőforrásokhoz képest rendkívül elenyésző összeg. 

 
V I .   E g y é b   k é r d é s e k  
 
A Hatóság hatáskörét az Infotv. 38. § (2) és (2a) bekezdése határozza meg, illetékessége az 
ország egész területére kiterjed. 
 

(130) A  Hatóság  határozata  az  Ákr.  80-81.  §-án  és  az  Infotv.  61.  §  (1)  bekezdésén  alapul.  A 
határozat az Ákr. 82. § (1) bekezdése alapján a közlésével véglegessé válik. Az Ákr. 112. §-
a, a 114. § (1) bekezdése, illetve a 116. § (1) bekezdése és (4) bekezdés d) pontja alapján a 
határozattal szemben közigazgatási per útján van helye jogorvoslatnak.  
 

(131) A közigazgatási per szabályait a közigazgatási perrendtartásról szóló 2017. évi I. törvény (a 
továbbiakban: Kp.) határozza meg. A Kp. 12. § (1) bekezdése alapján a Hatóság döntésével 
szembeni közigazgatási per törvényszéki hatáskörbe tartozik, a perre a Kp. 13. § (3) bekezdés 
a) pontjának aa) alpontja alapján a Fővárosi Törvényszék kizárólagosan illetékes. A Kp. 27. § 
(1)  bekezdés  b)  pontja  szerint  olyan  jogvitában,  amelyben  a  törvényszék  kizárólagosan 
illetékes,  a  jogi  képviselet  kötelező.  A  Kp.  39.  §  (6)  bekezdése  szerint  a  keresetlevél 
benyújtásának a közigazgatási cselekmény hatályosulására halasztó hatálya nincs. 
 

(132) A Kp. 29. § (1) bekezdése és erre tekintettel a polgári perrendtartásról szóló 2016. évi CXXX. 
törvény 604. §-a szerint alkalmazandó, az elektronikus ügyintézés és a bizalmi szolgáltatások 
általános szabályairól szóló 2015. évi CCXXII. törvény 9. § (1) bekezdés b) pontja szerint az 
ügyfél jogi képviselője elektronikus kapcsolattartásra kötelezett. 
 

(133) A keresetlevél benyújtásának idejét és helyét a Kp. 39. § (1) bekezdése határozza meg. A a 
tárgyalás tartása iránti kérelem lehetőségéről szóló tájékoztatás a Kp. 77. § (1)-(2) bekezdésén 
alapul. 
 

(134) A  közigazgatási  per  illetékének  mértékét  az  illetékekről  szóló  1990.  évi  XCIII.  törvény 
(továbbiakban: Itv.) 45/A. § (1) bekezdése határozza meg. Az illeték előzetes megfizetése alól 
az Itv. 59. § (1) bekezdése és 62. § (1) bekezdés h) pontja mentesíti az eljárást kezdeményező 
felet. 
 

(135) Ha az előírt kötelezettség teljesítését a Kérelmezett megfelelő módon nem igazolja, a Hatóság 
úgy tekinti, hogy a kötelezettségeit határidőben nem teljesítette. Az Ákr. 132. §-a szerint, ha a 
Kérelmezett  a  Hatóság  végleges  döntésében  foglalt  kötelezésének  nem  tett  eleget,  az 
végrehajtható.  A  Hatóság  határozata  az  Ákr.  82.  §  (1)  bekezdése  szerint  a  közléssel 
véglegessé  válik.  Az  Ákr.  133.  §-a  értelmében  a  végrehajtást  –  ha  törvény  vagy 
kormányrendelet másként nem rendelkezik – a döntést hozó hatóság rendeli el. Az Ákr. 134. 
§-a értelmében a végrehajtást  – ha törvény, kormányrendelet vagy önkormányzati hatósági 
ügyben  helyi  önkormányzat  rendelete  másként  nem  rendelkezik  –  az  állami  adóhatóság 
foganatosítja.  Az  Infotv.  61.  §  (7)  bekezdése  alapján  a  Hatóság  határozatában  foglalt, 
meghatározott  cselekmény  elvégzésére,  meghatározott  magatartásra, 
tűrésre  vagy 
abbahagyásra  irányuló  kötelezés  vonatkozásában  a  határozat  végrehajtását  a  Hatóság 
foganatosítja. 
 

 

 

 

23 

(136) A Hatóság az eljárás során túllépte az Infotv. 60/A.§ (1) bekezdése szerinti százötven napos 
ügyintézési határidőt, ezért az Ákr. 51. § b) pontja alapján tízezer forintot fizet a Kérelmezőnek 
– választása szerint – bankszámlára utalással vagy postai utalvánnyal. 
 
Kelt: Budapest, 2023. július 7. 
 
 
 
 
 
 
 
 

Dr. habil. Péterfalvi Attila 

c. egyetemi tanár 

elnök 

 

 

