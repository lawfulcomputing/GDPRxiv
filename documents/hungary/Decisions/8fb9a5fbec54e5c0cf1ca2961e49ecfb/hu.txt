 

 

 

Ügyszám: NAIH-6474-9/2023 
 
 

                                       Tárgy: határozat 

 

H A T Á R O Z A T 

 

 

 

 

 

 

 
A  Nemzeti  Adatvédelmi  és  Információszabadság  Hatóság  (a  továbbiakban:  Hatóság)  által  a 
Szerencsi  Szakképzési  Centrummal  (székhely/cím:  3900  Szerencs,  Rákóczi  Ferenc  út  125.;  a 
továbbiakban:  Ügyfél)  szemben  adatszolgáltatási  kötelezettség  feltételezett  nem  teljesítése 
tárgyában  2023.  június  26-án  hivatalból  indított  átláthatósági  hatósági  eljárásban  az  alábbi 
döntést hozza: 
 

         

megállapítja, 

 
hogy  az  Ügyfél  megsértette  az  információs  önrendelkezési  jogról  és  az  információszabadságról 
szóló 2011. évi CXII. törvény (a továbbiakban: Infotv.) 37/C. § (1) bekezdését, az Infotv. 75/D. §-át 
és a Központi Információs Közadat-nyilvántartás részletszabályairól szóló 499/2022. (XII. 8.) Korm. 
rendelet (a továbbiakban: Rendelet) 5. § (2)-(3) bekezdéseit azzal, hogy határidőben nem teljesítette 
adatszolgáltatási  és  közzétételi  kötelezettségét  a  Központi  Információs  Közadat-nyilvántartás 
felületén  (a  továbbiakban:  Felület),  ugyanakkor  az  utólagos  adatszolgáltatásával  megszüntette  a 
jogsértő állapotot. 

*** 

 

 
A jelen határozattal szemben közigazgatási úton jogorvoslatnak nincs helye, de az a közléstől számított 
30  napon  belül  a  Fővárosi  Törvényszékhez  címzett  keresetlevéllel  közigazgatási  perben 
megtámadható.  A  keresetlevelet  a  Hatósághoz  kell  benyújtani,  elektronikusan1,  amely  azt  az  ügy 
irataival együtt továbbítja a bíróságnak. A tárgyalás tartása iránti kérelmet a keresetben jelezni kell. 
A  teljes  személyes  illetékmentességben  nem  részesülők  számára  a  közigazgatási  per  illetéke 
30.000 Ft, a per tárgyi illetékfeljegyzési jog alá esik. A Fővárosi Törvényszék előtti eljárásban a jogi 
képviselet kötelező. 
 
A  Hatóság  jelen  határozatot  a  Hatóság  honlapján  az  Ügyfél  azonosító  adatainak  megjelölésével 
közzéteszi. 
 
 
 

I N D O K O L Á S 

 

 

I. 

Az eljárás menete és a tényállás tisztázása 

 
(1)  A Hatóság észlelte, hogy az Ügyfél nem teljesített adatszolgáltatást a 2023.04.28.-i adatlapján 
a  Központi 
felületén  (a  továbbiakban:  Felület)  az 
információs önrendelkezési jogról és az információszabadságról szóló 2011. évi CXII. törvény 
(a  továbbiakban:  Infotv.)  37/C.  §  (1)  bekezdésében  meghatározottak  szerint  a  következő 
szerződés adataira vonatkozóan: 

Információs  Közadat-nyilvántartás 

 

1 A közigazgatási per kezdeményezésére a NAIH_K01 elnevezésű űrlap szolgál: NAIH_K01 űrlap   (2019.09.16) Az űrlap az általános 
nyomtatványkitöltő program ( ÁNYK program) alkalmazásával tölthető ki. 
 
………………………………………………………………………………………………………………………………………………………………………. 

1055 Budapest 
Falk Miksa utca 9-11. 

 

Tel.: +36 1 391-1400 
Fax: +36 1 391-1410 

ugyfelszolgalat@naih.hu 
www.naih.hu 

 
- TÜSZ  beszerzése  tárgyú,  EKR  azonosító  szám:  000406352023,  szerződés  azonosító: 
SZ0085643, szerződő fél: EURO-Profil Rendszerház Kft. vezető ajánlattevő, szerződés kelte: 
2023.03.29., szerződés nettó értéke: 6 562 897 HUF. 

(2)  A Hatóság 2023.06.26. napján az Ügyféllel szemben hivatalból átláthatósági hatósági eljárást 

indított az Infotv. 63/A. § (1) bekezdése alapján. 
 

(3)  A  Hatóság  a 

tényállás 

tisztázása  érdekében  2023.06.26.  napján  kelt  végzésében 
nyilatkozattételre  hívta  fel  az  Ügyfelet  hivatali  kapun  keresztül.  A  Hatóság  a  NAIH-6474-
2/2023.  számú  végzésében  indokolást  kért  az  Ügyféltől  arra  vonatkozóan,  hogy  miért  nem 
teljesített  adatszolgáltatást  a  jelen  határozat  (1)  bekezdésében  megnevezett  szerződés 
tekintetében  a  Felületen,  továbbá  kérte,  hogy  nyilatkozzon  arról,  hogy  a  jelen  határozat  (1) 
bekezdésben  felsorolt  szerződés  adatain  kívül  kezel-e  olyan,  az  Infotv.  37/C.  §  (2)-(3) 
bekezdéseiben  meghatározott  adatokat  (szerződések,  támogatások,  kifizetések),  amelyek 
2022. november 29-én, vagy azt követően 2023. április 28-ig keletkeztek. 

 

(4)  Az  Ügyfél  a  2023.07.10.  napján 

iktatott  NAIH-6474-3/2023.  számú  válaszlevelében 
tájékoztatta a Hatóságot arról, hogy a jelen határozat (1) bekezdésében hivatkozott szerződés 
nem tartalmaz konkrét szerződéses keretösszeget, abban kizárólag nyomat egységárak, illetve 
kötelező alap- és opcionális keretmennyiségek találhatóak. A szerződés 2.2 pontja rendelkezik 
arról,  hogy  Megrendelő  kizárólagosan  az  alapmennyiségre  vállal  kötelezettséget,  továbbá  az 
opcionális mennyiség igénybevételére megrendelő ugyan jogosult, de nem kötelezett. Az Ügyfél 
hivatkozott  továbbá  a  Felület  „Gyakori  kérdések”-ben  található  útmutatójára,  mely  szerint, 
amennyiben nem állapítható meg a szerződésből (keretmegállapodásból), hogy annak értéke az 
5  millió  forintot  meghaladja-e,  mert  abban  kizárólag  keretmennyiség  (pl.:  liter,  kW,  stb.)  vagy 
egységár (pl.: forint/óra) szerepel, ezekben az esetekben a soron következő adatszolgáltatásban 
akkor kell feltüntetni a szerződést az Adatlapon, ha a kifizetés meghaladja az 5 millió forintot. 

 

tárgyában  keretmegállapodás  alapján 

(5)  Az Ügyfél nyilatkozata szerint az EURO-Profil Rendszerház Kft.-vel 2023.03.29. napján TÜSZ 
létrejött  szolgáltatási  szerződéssel 
beszerzése 
kapcsolatosan  a  mai  napig  adatszolgáltatás  részéről  azért  nem  történt,  mert  a  pénzügyi 
kifizetések összege jelenleg nem éri el a nettó 5.000.000 Ft értékhatárt. 
A szerződést a soron következő adatszolgáltatásban szerepeltetni fogja, amennyiben a pénzügyi 
teljesítések összege eléri a nettó 5.000.000 Ft-ot. 

(6)  Az  Ügyfél  továbbá  kifejtette,  hogy  az  Elektronikus  Közbeszerzési  Rendszer  (EKR)  publikus 
szerződéstárában  a  szerződött  nettó  ellenérték  rovatban  szerepeltetni  kell  a  szerződött 
összeget, továbbá minden egyéb opcionális és tartalékösszeget. Így a szerződés opciókkal és 
tartalékokkal növelt összege nettó 6.562.897 Ft.  
 

(7)  Az  Ügyfél  a  válaszlevelében  nyilatkozott  arról  is,  hogy  a  jelen  határozat  (1)  bekezdésében 

megnevezett szerződés adatain kívül van 5 millió forintot elérő további szerződése. 

 

(8)  Az  Ügyfél  a  NEVELŐS  OKTATÁS  Szolgáltatási  és  Kereskedelmi  Kft.-vel  vállalkozói 
szerződést kötött képzés lebonyolítása tárgyban 2023. március 08-án nettó 14 500 000 HUF 
összegben,  melynek  a  Felületre  való  feltöltésére  azért  nem  került  sor,  mert  az  Ügyfél 
nyilatkozata szerint akkor kívánja feltüntetni, amikor 5 millió Ft-ot meghaladó kifizetést teljesít 
a szerződésből. Jelenleg (a nyilatkozat napjáig) 2,9 millió Ft került megfizetésre a partner felé. 

 

(9)  A  Hatóság  a  2023.07.12.  napján  kelt  NAIH-6474-4/2023.  számú  végzésében  a  tényállás 
ismételt tisztázására vonatkozó kérdéseket küldött, valamint kérte annak igazolását, hogy az 
adatszolgáltatás megtörtént a jelen határozat (1) és (8) pontjában megnevezett szerződések 

2 

 

adataira vonatkozóan, amennyiben utólagosan adatszolgáltatást teljesít, továbbá kérte, hogy 
az Ügyfél küldje meg részére a jelen határozat (8) pontjában megnevezett szerződést. 
 

(10)  Az  Ügyfél  a  2023.07.21.  napján 

iktatott  NAIH-6474-5/2023.  számú  válaszlevelében 
tájékoztatta a Hatóságot arról, hogy a jelen határozat (1) pontjában megnevezett szerződés 
adataira  vonatkozóan  teljesítette  adatszolgáltatási  kötelezettségét,  valamint  megküldte  a 
Hatóság részére a jelen határozat (8) bekezdésében megnevezett szerződést. 

 

(11)  A Hatóság 2023.07.21. napján a NAIH-6474-6/2023 számú feljegyzésében rögzítette, hogy az 
Ügyfél 2023.07.19. napján teljesítette adatszolgáltatási kötelezettségét  a jelen határozat (1) 
bekezdésében megnevezett szerződés tekintetében a Felületen, valamint további egy, a jelen 
határozat  (8)  bekezdésében  hivatkozott  szerződés  adatát  töltötte  fel  a  vizsgált  időszakra 
vonatkozóan  2023.07.10.  napján,  de  a  teljesítésről  nyilatkozatot  nem  tett,  a  kérdéses 
szerződést  a  Hatóság  kérésére  azonban  megküldte.  Az  Ügyfél  adatlapjai  a  feljegyzés 
mellékletét képezi (a https://kif.gov.hu/ oldalról a Hatóság által letöltve 2023.07.21-én). 
 

(12)  A Hatóság 2023.07.25. napján kelt NAIH-6474-7/2023. végzésében felhívta az Ügyfelet, hogy 
a tényállás tisztázása során feltárt és a végzéshez mellékelt bizonyítékokat megismerheti és 
további bizonyítási indítványokat tehet.  
 

(13)  Az Ügyfél a 2023.08.03. napján iktatott NAIH-6474-8/2023. számú válaszában kifejtette, hogy 
a  jelen  határozat  (1)  bekezdésében  megjelölt  szerződés  vonatkozásában  -  tekintettel  arra, 
hogy a szerződés nem tartalmaz konkrét összeget, csupán keretmennyiséget és egységárat - 
nem  volt  egyértelmű  számára,  hogy  azt  adatszolgáltatási  kötelezettség  terheli.  Az  EKR 
rendszerben  való  rögzítéskor  az  előző  évben  kialakult  felhasználást  30  %-kal  növelték,  így 
lépték túl az 5 millió forintot. A valóságban nagyon kicsi a valószínűsége, hogy ténylegesen át 
fogják lépni az értékhatárt, azonban a Hatóság végzésében foglaltakat tudomásul vették és 
teljesítették az adatszolgáltatást.  

 

(14)  Az  Ügyfél  továbbá  nyilatkozott  arról,  hogy  a  jelen  határozat  (8)  bekezdésében  megjelölt 
szerződés  mulasztás  miatt  maradt  ki  az  adatszolgáltatásból,  de  annak  pótlásáról  is 
intézkedtek. 

 

 
II. 

Az ügyben alkalmazandó jogszabályi rendelkezések 
 

(15)  Az  Infotv.  37/C.  § (1)  bekezdése  előírja,  hogy  a  közpénzek  felhasználásának  átláthatósága 
érdekében  az  államháztartásról  szóló 
törvény  szerinti  költségvetési  szervek  –  a 
nemzetbiztonsági  szolgálatok  kivételével  –  (a  továbbiakban:  a  felületen  közzétételre 
kötelezettek)  a  (2)  bekezdésben  meghatározott  adatokat  a  Kormány  rendeletében  kijelölt 
szerv által üzemeltetett és a 33. § (1) bekezdésében foglalt követelményeknek megfelelően 
bárki  számára  hozzáférhető  –  a  gépi  olvashatóságot,  a  csoportos  letöltést,  az  adatok 
csoportosítását, kereshetőségét, kivonatolását és összehasonlíthatóságát is lehetővé tevő – 
Központi Információs Közadat-nyilvántartás felületén kéthavi rendszerességgel, a közzétételt 
követő legalább tíz évig elérhető módon, a (3) bekezdés szerinti bontásban közzéteszik.   
 

(16)  Az Infotv. 75/D. § -a szerint a felület üzemeltetője legkésőbb 2022. december 31-ig a felületet 
létrehozza,  valamint  közzéteszi  a  felületen  történő  közzétételhez  szükséges  adatlapot.  A 
felületen  közzétételre  kötelezettek  a  37/C.  §  (2)  bekezdése  szerinti  adatokat  a  felületen 
folyamatosan, de első alkalommal legkésőbb 2023. február 28-ig teszik közzé. 
 

(17)  A  Központi  Információs  Közadat-nyilvántartás  részletszabályairól  szóló  499/2022.  (XII.  8.) 
Korm. rendelet (a továbbiakban: Rendelet) 1. § (1) bekezdése kimondja, hogy a Kormány a 

 

3 

Központi Információs Közadat-nyilvántartás elektronikus felülete üzemeltetőjeként a Nemzeti 
Adatvagyon Ügynökség Korlátolt Felelősségű Társaságot (a továbbiakban: Üzemeltető) jelöli 
ki. 

 
(18)  A Rendelet 1. § (2) bekezdése szerint az Üzemeltető nyílt hálózaton működő webes felületen 
gondoskodik  a  Felület  kialakításáról  és  a  közzétételi  kötelezettséggel  érintett 
adatszolgáltatások Felületen történő rögzítéséről, valamint azok közzétételéről. 

 

(19)  A  Rendelet  2.  §  (1)  bekezdése  kimondja,  hogy  az  Üzemeltető  a  közzétételi  kötelezettség 
teljesítése  érdekében,  a  Felületen  közzétételre  kötelezett  szerv  (a  továbbiakban:  Felületen 
közzétételre  kötelezett)  számára  Felhasználói  Szabályzatot  készít,  amely  közérthető 
formában tartalmazza többek között az Adatlap kitöltését segítő útmutatót. 
 

(20)  A Rendelet 4. §-a lefekteti, hogy a Felületen közzétételre kötelezett gondoskodik az Adatlap 
Infotv.  37/C.  §-ában  és  e  rendeletben,  valamint  a  Felhasználói  Szabályzatban  foglaltaknak 
megfelelő kitöltéséről. 

 
(21)  A Rendelet 5. § (2) bekezdése úgy rendelkezik, hogy a Felületen közzétételre kötelezett az 
adatszolgáltatást  a  SZÜF-ön  található  elektronikus  űrlap  kitöltésével,  valamint  a  kitöltött 
Adatlap  egyidejű  csatolásával, 
történő 
beküldésével teljesíti.  
 

továbbá  azok  Üzemeltető  hivatali 

tárhelyére 

(22)  A  Rendelet  5.  §  (3)  bekezdése  szerint  a  Felületen  közzétételre  kötelezett  az  Üzemeltető 
hivatali  tárhelyére  történő  beküldéssel  kezdeményezi  a  kitöltött  Adatlap  Felületen  történő 
közzétételét. 

 
(23)  A  Rendelet  6.  §  (2)  bekezdése  lefekteti,  hogy  az  Üzemeltető  gondoskodik  a  Felületen 

közzétételre kötelezett által kitöltött Adatlap közzétételéről. 

 

(24)  A  Rendelet  10.  §  (1)-(2)  bekezdései  szerint  a  Felület  létrehozására  és  a  2.  §-ban 
meghatározottak  Felületen  történő  közzétételére  az  Üzemeltető  legkésőbb  2022.  december 
31-ig  köteles.  A  Felületen  közzétételre  kötelezettek  által  első  alkalommal  teljesítendő 
adatszolgáltatásokat  az  Üzemeltető  –  az  5.  §  (4)  bekezdésétől  eltérően  –  legkésőbb  2023. 
február 28. napjáig köteles a Felületen közzétenni. 

 

(25)  Az államháztartásról szóló 2011. évi CXCV. törvény (a továbbiakban: Áht.) 7. § (1) bekezdése 
lefekteti,  hogy  a  költségvetési  szerv  jogszabályban  vagy  alapító  okiratban  meghatározott 
közfeladat ellátására létrejött jogi személy. 

 

(26)  Az Áht. 104. § (1) bekezdése úgy rendelkezik, hogy a kincstár törzskönyvi nyilvántartást vezet 
a  költségvetési  szervekről,  a  törvény  által  az  államháztartás  központi  alrendszerébe  sorolt 
köztestületekről,  a  helyi  önkormányzatokról,  a  nemzetiségi  önkormányzatokról,  a 
társulásokról,  a  térségi  fejlesztési  tanácsokról,  valamint  jogszabály  alapján  a  költségvetési 
szervek  gazdálkodására  vonatkozó  szabályokat  alkalmazó  egyéb  jogi  személyekről  (a 
továbbiakban együtt: törzskönyvi jogi személy). A törzskönyvi nyilvántartás közhiteles hatósági 
nyilvántartásnak minősül.   
 

(27)  Az  Infotv.  38.  §  (3)  bekezdés  f)  pontja  alapján  a  Hatóság  bejelentés  alapján  és  hivatalból 

átláthatósági hatósági eljárást folytat. 
 

(28)  Az Infotv. 63/A. § (1) bekezdése szerint az Infotv. 24/B. alcím szerinti közzétételi kötelezettség 
teljesítése  érdekében  a  Hatóság  bejelentés  alapján  átláthatósági  hatósági  eljárást  indít  és 
hivatalból  átláthatósági  hatósági  eljárást  indíthat.  Az  eljárásra  az  e  törvényben  foglaltakkal 

4 

 

összhangban  alkalmazni  kell  az  általános  közigazgatási  rendtartásról  szóló  2016.  évi  CL. 
törvény (a továbbiakban: Ákr.) rendelkezéseit.   

 

(29)  Az Infotv. 63/B. § (1) bekezdése úgy rendelkezik, hogy az átláthatósági hatósági eljárásban 

az ügyintézési határidő negyvenöt nap. 

 
(30)  Az  Infotv.  63/B.  §  (2)  bekezdése  alapján  az  átláthatósági  hatósági  eljárásban  hozott 
határozatában a Hatóság a 24/B. alcím szerinti közzétételi kötelezettségekkel összefüggésben 

 

a)  megállapíthatja  a  közzétételre  kötelezett  adatkezelő  közzétételi  kötelezettséggel 
összefüggő jogsértése tényét - ideértve azt az esetet is, ha a közzétételre a valóságnak nem 
megfelelő adatokkal vagy hiányosan került sor -, 
b)  az  a)  ponttal  összefüggésben  elrendeli  a  24/B.  alcím  szerinti  közzétételi  kötelezettség  - 
ideértve valós adatok közzétételét, illetve a közzétett adatokból hiányzó adatok pótlását is  - 
soron kívüli, de legfeljebb 15 napon belüli teljesítését. 

 
(31)  Az  Ákr.  103.  §  (1)  bekezdése  alapján  a  hivatalból  indult  hatósági  eljárásban  az  Ákr.-nek  a 
kérelemre  indult  eljárásokra  vonatkozó  rendelkezéseit  az  Ákr.  103.  és  104.  §-ában  foglalt 
eltérésekkel kell alkalmazni.  
 

 

III. A Hatóság döntése 

 
(32)  A  Hatóság  jelen  eljárásban  azt  vizsgálta,  hogy  az  Ügyfél  teljesítette-e  az  Infotv.  37/C.  §  (1) 
bekezdésében  és  a  Rendelet  5.  §  (2)-(3)  bekezdéseiben  lefektetett  adatszolgáltatási  és 
közzétételi  kötelezettségét,  valamint  megtartotta-e  az  adatszolgáltatásra  nyitva  állt 
2023.04.28-i határidőt. 
 

(33)  A Hatóság döntését  
 

a)  a Felületen közzétett adatszolgáltatások vizsgálatai (az Ügyfél 2023. 04. 28.-i adatlapja, 
amely  hiányos  volt);  (az  Ügyfél  2023.07.10.-i  és  2023.07.19-i  adatlapjai,  amelyen  az 
Ügyfél teljesítette adatszolgáltatását), 
 

b)  az EKR publikus szerződéstárában az Ügyfélre, mint szerződőre vonatkozó szerződések 

vizsgálata, 
 

c)  az  Ügyfél  NAIH-6474-3/2023.;  NAIH-6474-5/2023.;  NAIH-6474-8/2023  alszámú 

nyilatkozatai 

 

alapján hozta meg. 

 
III.1. Az adatszolgáltatási kötelezettség fennállása  
 

(34)  Az  Ügyfél  a  832177  törzskönyvi  azonosító  számon  költségvetési  szervként  feltüntetve 
szerepel a Magyar Államkincstár által vezetett törzskönyvi nyilvántartásban továbbá a II/1071-
1/2022/PKF számú Alapító Okiratának 1.1. pontja szerint költségvetési szervnek minősül. A 
Hatóság ezért megállapította, hogy az Ügyfél költségvetési szervnek minősül az Áht. 7. § (1) 
bekezdése alapján.  
 

(35)  Jelen határozat (1) és (8) bekezdésében megjelölt szerződések adatai az Infotv. 37/C. § (2) b) 
pontjában meghatározott adatnak minősülnek, mivel szolgáltatás megrendelésére vonatkozó, 

 

5 

ötmillió 
hatálybalépését követően keletkeztek. 

forintot  meghaladó  értékű  szerződések  adatai  és  az 

Infotv.  37/C.  §-ának 

 

(36)  Az  Ügyfél  nyilatkozata, az  EKR-ben  rögzített  a szerződés  nettó  értékére  vonatkozó  adatok, 
valamint  a  szerződés  1.  számú  mellékletében  a  megrendelt  szolgáltatások  alapján 
egyértelműen  megállapítható,  hogy  az  Ügyfél  a 
jelen  határozat  (1)  bekezdésében 
megnevezett  szerződéssel  2023.  március  29-én  olyan  megállapodást  kötött,  amely  alapján 
jogosult nettó ötmillió forint feletti közpénz kifizetésére 

 

a 

szerint 

kitöltési 

Adatlap 

útmutató 

teljesítés 

(37)  A  Nemzeti  Adatvagyon  Ügynökség  (a  továbbiakban:  NAVÜ)  által  üzemeltetett  Felülethez 
időpontja 
kiadott 
Szerződés/Támogatás/Kifizetés  esetén  az  annak  alapjául  szolgáló  dokumentum  szerinti 
teljesítés kezdő időpontját kell megadni. Amennyiben az időpont pontosan meghatározható, 
az időpontot az év, hónap és nap feltüntetésével kell megadni. A teljesítés kezdő időpontjának 
hiányában a szerződés hatálybalépésének dátuma, ha az nem ismert, akkor az aláírás dátuma 
az irányadó. Amennyiben több aláírási dátum is szerepel a szerződésen, akkor a legkésőbbi 
az  irányadó.  A  kifizetés  időpontja  pedig,  amennyiben  a  Támogatás/Kifizetés  során 
megtörtént az adatszolgáltatás megtételéig a másik fél részére történt kifizetés (beleértve 
az előleget is), annak időpontját kell abban az oszlopban megadni. Abban az esetben, ha több 
kifizetés történt, akkor valamennyi kifizetés időpontját időrendi sorrendben, sorszámmal ellátva 
kell feltüntetni. 
 

kezdő 

(38)  A  Felületen  történő  adatszolgáltatási  és  közzétételi  kötelezettség  az  Infotv.  37/C.  §  (2) 
bekezdés b) pontjára (3) bekezdés b) pontjára és (4) bekezdésére figyelemmel a nettó ötmillió 
Forint  értéket  meghaladó  szerződésekre  vonatkozik,  a  jogszabály  nem  tartalmaz  olyan 
előírást,  hogy  csak  azokra  a  szerződésekre  vonatkozó  adatokat  kellene  közzétenni  a 
Felületen, amelyekhez kapcsolódóan pénzmozgás is történik. 

 

(39)  Mindezekre tekintettel a Hatóság megállapította, hogy a Felületen közzétételre kötelezett 
Ügyfél  adatszolgáltatási  és  közzétételi  kötelezettsége  a  jelen  határozat  (1)  és  (8) 
bekezdésében  megjelölt  szerződéseknek  az 
Infotv.  37/C.  §  (3)  b)  pontjában 
meghatározott adataira vonatkozóan fennáll. 

 

III.2. Az adatszolgáltatási kötelezettség teljesítésének hiánya 
 

(40)  A Hatóság megállapította, hogy az Ügyfél nem teljesített adatszolgáltatást a jelen határozat 
(1) és (8) bekezdésben hivatkozott szerződésekről, annak ellenére, hogy a Felületen történő 
második közzététel határidejének időpontjáig – 2023.04.28. napjáig – fennállt az Infotv. 37/C. 
§  (1)  bekezdésében,  az  Infotv.  75/D.  §-ában  és  a  Rendelet  5.  §  (2)-(3)  bekezdéseiben 
lefektetett adatszolgáltatási és közzétételi kötelezettsége. 

 
(41)  Mindezek alapján a Hatóság megállapította, hogy az Ügyfél megsértette az Infotv. 37/C. § 
(1) bekezdésében, az Infotv. 75/D. § -a és a Rendelet 5. § (2)-(3) bekezdéseiben lefektetett 
adatszolgáltatási  és  közzétételi  kötelezettségét,  továbbá  nem  tartotta  meg  az 
adatszolgáltatásra nyitva állt 2023.04.28.-i határidőket.  

 

(42)  A Hatóság megállapította, hogy az Ügyfél a jogsértő állapotot 2023.07.10. és 2023.07.19. 

napján megszüntette. 

 

(43)  A  Hatóság 

jelen  határozatot  a  Hatóság  honlapján  az  Ügyfél  azonosító  adatainak 

megjelölésével közzéteszi, mivel a határozat kizárólag közérdekű adatokat tartalmaz. 
 

 

6 

IV. Jogkövetkezmények 
 

(44)  A  Hatóság  megállapította,  hogy  az  Ügyfél  2023.07.10.  napján  a  jelen  határozat  (8) 
bekezdésében  hivatkozott  szerződés  adataira-,  és  2023.07.19.  napján  a jelen  határozat (1) 
bekezdésében hivatkozott szerződés adataira-, vonatkozóan adatszolgáltatási és közzétételi 
kötelezettségét teljesítette a Felületen. 
 

(45)  Mindezek  alapján  az  Infotv.  63/B.§  (2)  bekezdés  b)  pontja  szerinti  közzétételi 

kötelezettséget a Hatóság annak okafogyottsága nyomán nem rendelt el. 

 

V. Eljárási szabályok 
 

(46)  A Hatóság hatáskörét az Infotv. 38. § (2) bekezdése határozza meg, illetékessége az ország 

egész területére kiterjed. 

 
(47)  Jelen döntés az Ákr. 80-81. §-án és az Infotv. 63/B. § (2) bekezdésén alapszik. A határozat az 
Ákr. 82. § (1) bekezdése alapján a közlésével véglegessé válik. Az Ákr. 112. §-a, és 114. § (1) 
bekezdése alapján a határozattal szemben közigazgatási per útján van helye jogorvoslatnak. 

 
(48)  A közigazgatási per szabályait a közigazgatási perrendtartásról szóló 2017. évi I. törvény (a 
továbbiakban: Kp.) határozza meg. A Kp. 12. § (1) bekezdése alapján a Hatóság döntésével 
szembeni közigazgatási per törvényszéki hatáskörbe tartozik, a perre a Kp. 13. § (3) bekezdés 
a) pont aa) alpontja alapján a Főváros Törvényszék kizárólagosan illetékes. A Kp. 27. § (1) 
bekezdés b) pontja alapján a törvényszék hatáskörébe tartozó perben jogi képviselet kötelező. 
A Kp. 39. § (6) bekezdése szerint a keresetlevél benyújtásának a közigazgatási cselekmény 
hatályosulására halasztó hatálya nincs.  

 
(49)  A Kp. 29. § (1) bekezdése és erre tekintettel a polgári perrendtartásról szóló 2016. évi CXXX. 
törvény (a továbbiakban: Pp.) 604. § szerint alkalmazandó, az elektronikus ügyintézés és a 
bizalmi szolgáltatások általános szabályairól szóló 2015. évi CCXXII. törvény (a továbbiakban: 
E-ügyintézési  tv.)  9.  §  (1)  bekezdés  b)  pontja  szerint  az  ügyfél jogi  képviselője  elektronikus 
kapcsolattartásra kötelezett. 

  
(50)  A Hatóság döntésével szembeni keresetlevél benyújtásának idejét és helyét a Kp. 39. § (1) 
bekezdése határozza meg. A tárgyalás tartása iránti kérelem lehetőségéről szóló tájékoztatás 
a Kp. 77. § (1)-(2) bekezdésén alapul. A közigazgatási per illetékének mértékét az illetékekről 
szóló 1990. évi XCIII. törvény (a továbbiakban: Itv.) 45/A. § (1) bekezdése határozza meg. Az 
illeték előzetes megfizetése alól az Itv. 59. § (1) bekezdése és a 62. § (1) bekezdés h) pontja 
mentesíti az eljárást kezdeményező felet.  
 

Budapest, 2023.08.09. 
 
 
 
 

 
 
 

 
 

 
 

 
 

 
 

 
 

 
 

     Dr. habil. Péterfalvi Attila, 

           elnök, c. egyetemi tanár 

 

7 

