 

 
 
 

 
 
 

    Ügyszám: NAIH-5830-6/2023. 

Osztálytalálkozó szervezője részére történő adattovábbítás korlátai 

 
 
 
A  Nemzeti  Adatvédelmi  és  Információszabadság  Hatósághoz  (a  továbbiakban:  Hatóság)  több 
állásfoglalás kérés érkezett arra vonatkozóan, hogy az oktatási intézmény kiadhatja-e jogszerűen 
osztálytalálkozó  szervezése  céljából  a szervező részére  a volt  osztálytársai  személyes  adatait, 
hogy azok segítségével a szervező kapcsolatfelvételi eljárás keretei között értesíteni tudja őket az 
osztálytalálkozóról. 
 
A Hatóság 2015-ben e tárgyban közzétett ajánlása1 2018. május 25. napjától, az Európai Unió 
általános adatvédelmi rendeletének2 (a továbbiakban: GDPR) alkalmazandóvá válásától  pusztán 
csak  jogtörténeti  jelentőséggel  bír,  hiszen  azóta  az  alkalmazandó  jogszabályi  környezet 
jelentősen megváltozott.  
 
A GDPR 4. cikk 1. pontja szerint személyes adat az „azonosított vagy azonosítható természetes 
személyre („érintett”) vonatkozó bármely információ; azonosítható az a természetes személy, aki 
közvetlen  vagy  közvetett  módon,  különösen  valamely  azonosító,  például  név,  szám, 
helymeghatározó adat, online azonosító vagy a természetes személy testi, fiziológiai, genetikai, 
szellemi,  gazdasági,  kulturális  vagy  szociális  azonosságára  vonatkozó  egy  vagy  több  tényező 
alapján azonosítható.”  
 
Egy természetes személy neve, lakcíme, e-mail címe, telefonszáma, illetve a róla készült kép- 
és hangfelvétel személyes adatnak3, ezek gyűjtése, tárolása, továbbítása és felhasználása 
adatkezelésnek4 minősül. 
 
Az  adatkezelés 
teljesíteni.  Ehhez 
mindenekelőtt  megfelelő  adatkezelési  cél  és  az  adatkezelés  jogszerűségét  alátámasztó 
jogalap meghatározása szükséges. 
 
Az  oktatási  intézménynek  megfelelő,  a  GDPR  6.  cikke  szerinti  jogalapra  van  szüksége  ahhoz, 
hogy  a  volt  diákjainak  személyes  adatait  továbbítsa  a  szervező  részére,  mely  adattovábbítás 
szempontjából három lehetséges jogalap jöhet számításba: 
 

jogszerűségéhez  számos  alapelvi5  követelményt  kell 

 

1 https://naih.hu/files/NAIH_2015_4570_V_evfolyam-talalkozo_ajanlas.pdf 
2 A természetes személyeknek a személyes adatok kezelése tekintetében történő védelméről és az ilyen adatok szabad 
áramlásáról, valamint a 95/46/EK irányelv hatályon kívül helyezéséről szóló (EU) 2016/679 rendelet 
3 A GDPR 4. cikk 1. pontja alapján: „személyes adat azonosított vagy azonosítható természetes személyre („érintett”) 
vonatkozó bármely információ; azonosítható az a természetes személy, aki közvetlen vagy közvetett módon, különösen 
valamely  azonosító,  például  név,  szám,  helymeghatározó  adat,  online  azonosító  vagy  a  természetes  személy  testi, 
fiziológiai,  genetikai,  szellemi,  gazdasági,  kulturális  vagy  szociális  azonosságára  vonatkozó  egy  vagy  több  tényező 
alapján azonosítható.” 
4 GDPR 4. cikk 2. pont alapján „adatkezelés”: a személyes adatokon vagy adatállományokon automatizált vagy nem 
automatizált  módon  végzett  bármely  művelet  vagy  műveletek  összessége,  így  a  gyűjtés,  rögzítés,  rendszerezés, 
tagolás,  tárolás,  átalakítás  vagy  megváltoztatás,  lekérdezés,  betekintés,  felhasználás,  közlés  továbbítás,  terjesztés 
vagy egyéb módon történő hozzáférhetővé tétel útján, összehangolás vagy összekapcsolás, korlátozás, törlés, illetve 
megsemmisítés; 
5 GDPR 5. cikk 

1055 Budapest 
Falk Miksa utca 9-11. 

 

Tel.: +36 1 391-1400 
Fax: +36 1 391-1410 

ugyfelszolgalat@naih.hu 
www.naih.hu 

 

2 

-  az érintett hozzájárulása6; 
-  az adatkezelés az intézmény közérdekű feladata végrehajtásához szükséges7; 
-  az adatkezelő vagy egy harmadik fél jogos érdeke8. 

tudomására 

lát  el,  a  gyermekkel  kapcsolatosan 

 
A nemzeti köznevelésről szóló 2011. évi CXC. törvény (a továbbiakban: Nkt.) alapján az iskolai 
nevelés és oktatás, mint köznevelési alapfeladat ellátása határozza meg elsősorban a közoktatási 
intézmények adatkezelésének jogalapját [GDPR 6. cikk (1) bekezdés e) pont]. Az Nkt. 26. pontja 
tartalmazza  a  köznevelési  intézményekben  nyilvántartott  és  kezelt  személyes  és  különleges 
adatok körét9. A köznevelési intézmény és a nevében eljáró vezető, adatvédelmi tisztviselő, vagy 
pedagógus  közfeladatot 
jutott  adatok 
vonatkozásában  titoktartási  kötelezettség10  terheli.  Abban  az  esetben,  ha  a  kezelt  személyes 
adatokat az adatkezelés céljától eltérő, azaz a közfeladata ellátásán kívüli bármilyen más célból 
felhasználja  (így  például  jogosulatlanul  továbbítja  harmadik  személy  részére,  terjeszti,  vagy 
nyilvánosságra hozza), vagy az elengedhetetlenül szükséges időtartamon túl tárolja, az adatok 
biztonságát  szolgáló  intézkedéseket  elmulasztja,  úgy  ez  a  magatartása  GDPR-ba  ütköző 
jogellenes adatkezelésnek minősülhet. 
 
Az Nkt. 41. § (10) bekezdése alapján a köznevelési intézmény a nyilvántartott gyermek és tanulói 
adatokat a jogviszony megszűnésétől számított tíz évig kezeli. 
 
Az  Nkt.  41.  §  (7)-(8)  bekezdései  taxatíve  meghatározzák,  hogy  a  köznevelési  intézmények  a 
tanulók mely személyes adatait kik részére, milyen célból továbbíthatják. Az Nkt. nem tartalmaz 
olyan rendelkezést, mely alapján az intézmények az osztálytalálkozók szervezőinek megadhatnák 
a korábbi tanulók természetes személyazonosító adatait vagy utolsó ismert elérhetőségi adatait. 
 
Fentiekre tekintettel a köznevelési intézménynek az osztálytalálkozó szervezője részére adatok 
továbbítása nem közfeladata, arra nincs jogszabályban foglalt lehetősége. 
 
A többi esetlegesen felmerülő jogalappal kapcsolatban megjegyzendő, hogy a volt osztálytársak 
elérhetőségi adatai ismerete nélkül az érintettek hozzájárulását lehetetlen beszerezni, tekintettel 
arra, hogy a GDPR 4. cikk 11. pontja szerint az érintett hozzájárulásának együttes feltétele hogy 
az az érintett akaratának önkéntes, konkrét és megfelelő tájékoztatáson alapuló és egyértelmű 
kinyilvánítása  legyen,  amellyel  az  érintett  nyilatkozat  vagy  a  megerősítést  félreérthetetlenül 
kifejező  cselekedet  útján  jelzi,  hogy  beleegyezését  adja  az  őt  érintő  személyes  adatok 
kezeléséhez. 
 

 

6 GDPR 6. cikk (1) bekezdés a) pont értelmében az érintett hozzájárulását adta személyes adatainak egy vagy több 
konkrét célból történő kezeléséhez. 
7 GDPR 6. cikk (1) bekezdés e) pont értelmében az adatkezelés közérdekű vagy az adatkezelőre ruházott közhatalmi 
jogosítvány gyakorlásának keretében végzett feladat végrehajtásához szükséges. 
8 GDPR 6. cikk (1) bekezdés f) pont értelmében az adatkezelés az adatkezelő vagy egy harmadik fél jogos érdekeinek 
érvényesítéséhez szükséges, kivéve, ha ezen érdekekkel szemben elsőbbséget élveznek az érintett olyan érdekei vagy 
alapvető  jogai  és  szabadságai,  amelyek  személyes  adatok  védelmét  teszik  szükségessé,  különösen,  ha  az  érintett 
gyermek. 
9  Az  Nkt.  41.  §  (4)  bekezdése  szerint  a  köznevelési  intézmény  a  gyermek,  tanuló  alábbi  adatait  tartja  nyilván:  a)  a 
gyermek,  tanuló  neve,  születési  helye  és  ideje,  neme,  állampolgársága,  lakóhelyének,  tartózkodási  helyének  címe, 
társadalombiztosítási  azonosító  jele,  nem  magyar  állampolgár  esetén  a  Magyarország  területén  való  tartózkodás 
jogcíme és a tartózkodásra jogosító okirat megnevezése, száma, b) szülője, törvényes képviselője, a családi pótlékra 
jogosult neve, lakóhelye, tartózkodási helye, telefonszáma, (..) 
10  Az  Nkt.  42.  §  (1)  bekezdése  alapján  a  pedagógust,  a  nevelő  és  oktató  munkát  közvetlenül  segítő  alkalmazottat, 
továbbá  azt,  aki  közreműködik  a  gyermek,  tanuló  felügyeletének  az  ellátásában,  hivatásánál  fogva  harmadik 
személyekkel szemben titoktartási kötelezettség terheli a gyermekkel, a tanulóval és családjával kapcsolatos minden 
olyan tényt, adatot, információt illetően, amelyről a gyermekkel, tanulóval, szülővel való kapcsolattartás során szerzett 
tudomást.  E  kötelezettség  a  foglalkoztatási  jogviszony  megszűnése  után  is  határidő  nélkül  fennmarad.  A  titoktartási 
kötelezettség nem terjed ki a nevelőtestület tagjainak egymás közti, valamint a gyermekvédelmi jelzőrendszer tagjaival 
történő, a tanuló fejlődésével összefüggő megbeszélésre. 
 

 

3 

A GDPR 6. cikk (1) bekezdésének f) pontja ugyan megteremti a lehetőségét a harmadik fél, jelen 
esetben a szervező jogos érdekére alapított adattovábbításnak, ugyanakkor az osztálytalálkozó 
szervezőjénél, mint harmadik félnél a Hatóság nem azonosított olyan jogos érdeket, ami minden 
kétséget kizáróan, minden élethelyzetben, országos szinten erősebb lenne a volt osztálytársak 
személyes adatai védelméhez fűződő jogánál, hiszen előfordulhat olyan élethelyzet, hogy a volt 
osztálytárs  nem  szeretné  személyes  adatai  kiadását  a  szervező  részére.  Az  oktatási 
intézménynek,  mint  adatkezelőnek  ezért  esetről-esetre  megfelelő  intézkedéseket  kellene 
alkalmaznia  az  érdekmérlegelés  lefolytatásához  szükséges  szempontok  feltárására,  azonban 
nem feladata és nem is elvárható  egy oktatási intézménytől, hogy a harmadik fél jogos érdeke 
elsőbbségének fennállását vizsgálja, érdekmérlegelést végezzen, amelyben a harmadik felek és 
a  vele  kapcsolatban  nem  lévő  érintettek  érdekeit  felmérje,  mérlegelje  és  döntésre  jusson, 
számukra  megfelelő  adatkezelési  tájékoztatást  biztosítson  az  adatok  továbbítása  kapcsán  és 
végül vállalja annak jogi felelősségét az érintettekkel szemben egy esetlegesen felmerülő hatósági 
vagy bírósági eljárásban.  
 
A  fentiekre  tekintettel  a  Hatóság  nem  azonosított  megfelelő  jogalapot  arra  vonatkozóan, 
hogy az oktatási intézmény továbbítsa a szervező számára a volt osztálytársai személyes 
adatait  kapcsolatfelvételi  eljárás  céljából,  ilyen  közfeladata  az  oktatási  intézménynek 
nincsen, a volt osztálytársak hozzájárulásának beszerzése lehetetlen és a szervező, mint 
harmadik fél jogos érdekének valós mérlegelésére sincs módja az oktatási intézménynek.  
 
Budapest, 2023. november 08.  
 
 

                                                                                        Dr. habil. Péterfalvi Attila 

                                                                         elnök 

                                                                           c. egyetemi tanár 

