 

 

Testkamerák alkalmazásának adatvédelmi korlátai parkolóőr (nem közterület-

felügyelő) által végzett parkolás ellenőrzési feladatok kapcsán  

 

Ügyszám: NAIH-8821-3/2023 

 
 
A Nemzeti Adatvédelmi és Információszabadság Hatósághoz (a továbbiakban: Hatóság) az 
elmúlt  időszakban  több  beadvány  is  érkezett  azzal  kapcsolatban,  hogy  egyes  települések 
közigazgatási  területén  a  parkolás-ellenőrzési  feladatokat,  várakozási  közszolgáltatási 
feladatokat  nem  közterület-felügyelőkkel,  hanem  közterület-felügyelőknek  nem  minősülő 
parkolóőrök  alkalmazásával  látják  el  települési  önkormányzatok,  vagy  az  általuk  e  célra 
létrehozott  gazdasági  társaságok.  A  beadványokban  foglaltak  alapján  a  parkolóőrök  a 
munkájuk során az utóbbi időben egyre gyakrabban tapasztalnak atrocitásokat az eljárással 
érintettek  részéről;  ennek  következtében  a  parkolóőrök  biztonságérzete  hatványozottan 
csökkent.  A  parkolóőrök  biztonságának  növelése  és  a  bejelentések  hatékony  kivizsgálása 
érdekében a parkolóőröket kép- és hangfelvételt készítő testkamerákkal kívánják felszerelni. 
 
I.  Egy-egy  adatkezelés  jogszerűségét,  jogszabálynak  való  megfelelését  a  Hatóság 
elsősorban vizsgálati vagy adatvédelmi hatósági eljárás keretében, illetve az adatvédelmi 
hatásvizsgálatot követő előzetes konzultáció során tudja vizsgálni és értékelni, tekintettel 
arra,  hogy  a  Hatóságnak  csak  ezen  eljárások  keretében  van  lehetősége  arra,  hogy  a 
körülményeket teljes körűen feltárja.  
 
Az  adatkezelés  valamennyi  ismérve  ugyanis  az  adatkezelőnél  áll  rendelkezésre,  ezért 
elsősorban  ő  képes  annak  megítélésére,  hogy  a  jogszabályi  megfelelés  érdekében  milyen 
intézkedések  lehetnek  szükségesek.  Az  általános  adatvédelmi  rendelet1  (a  továbbiakban: 
GDPR) és az információs önrendelkezési jogról és az információszabadságról szóló 2011. évi 
CXII.  törvény  (a  továbbiakban:  Infotv.)  alapján  is  az  adatkezelő  kötelezettsége,  hogy  az 
adatkezelés 
figyelembevételével  megfelelő 
intézkedéseket  hajtson  végre  annak  érdekében,  hogy  az  adatkezelés  megfeleljen  az 
előírásoknak, és ezt bizonyítani is tudja. 
 
II.  A bűnüldözési, honvédelmi, illetve nemzetbiztonsági célú adatkezelésre jogszabály által 
nem  kijelölt  és  arra  nem  felhatalmazott  adatkezelők  tevékenysége  kapcsán  a  GDPR 
rendelkezései alkalmazandóak, amelynek fogalom meghatározásai alapján egy természetes 
személyre  vonatkozó  bármely  információ  személyes  adatnak2,  az  adatokon  elvégzett 
bármely művelet, így például annak gyűjtése, rögzítése, tárolása pedig adatkezelésnek3 
minősül. 
 

körülményeinek, 

kockázatának 

illetve 

                                                           
1  AZ  EURÓPAI  PARLAMENT  ÉS  A  TANÁCS  2016.  április  27-i  (EU)  2016/679  RENDELETE  a  természetes 
személyeknek  a  személyes  adatok  kezelése  tekintetében  történő  védelméről  és  az  ilyen  adatok  szabad 
áramlásáról, valamint a 95/46/EK irányelv hatályon kívül helyezéséről 
2  GDPR  4.  cikk  1.  pont:  „személyes  adat”:  azonosított  vagy  azonosítható  természetes  személyre  („érintett”) 
vonatkozó  bármely  információ;  azonosítható  az  a  természetes  személy,  aki  közvetlen  vagy  közvetett  módon, 
különösen valamely  azonosító,  például  név,  szám,  helymeghatározó  adat,  online azonosító  vagy  a természetes 
személy testi, fiziológiai, genetikai, szellemi, gazdasági, kulturális vagy szociális azonosságára vonatkozó egy vagy 
több tényező alapján azonosítható” 
3  GDPR  4.  cikk  2.  pont:  „adatkezelés”:  a  személyes  adatokon  vagy  adatállományokon  automatizált  vagy  nem 
automatizált módon végzett bármely művelet vagy műveletek összessége, így a gyűjtés, rögzítés, rendszerezés, 
tagolás, tárolás, átalakítás vagy megváltoztatás, lekérdezés, betekintés, felhasználás, közlés továbbítás, terjesztés 
vagy  egyéb  módon  történő  hozzáférhetővé  tétel  útján,  összehangolás  vagy  összekapcsolás,  korlátozás,  törlés, 
illetve megsemmisítés” 

.………………………………………………………………………………………………………………………………………………………….. 

1055 Budapest 
Falk Miksa utca 9-11. 

Tel.: +36 1 391-1400 
Fax: +36 1 391-1410 

ugyfelszolgalat@naih.hu 
www.naih.hu 

 

 

 

2 

A  GDPR  előírásai  alapján  az  adatkezelő4  az  elsőszámú  felelős  az  adatkezelés 
jogszerűségéért. A GDPR 5. cikke tartalmazza azon fő alapelveket, amelyeket a személyes 
adatok kezelése során – az adatkezelés jogalapjától függetlenül  – figyelembe kell venni, és 
amelyeknek folyamatosan érvényesülniük kell az adatkezelés során. Ilyen alapelv: 
 

-  a jogszerűség, tisztességes eljárás és átláthatóság5, 
-  a célhoz kötöttség6, 
-  az adattakarékosság7, 
-  a pontosság8, 
-  a korlátozott tárolhatóság9, valamint 
-  a bizalmasság és integritás10 elve. 

 
Bármely adatkezelés jogszerűségének elengedhetetlen feltétele, hogy annak megfelelő 
jogalapja  legyen,  azaz  a  GDPR  6.  cikk  (1)  bekezdésében11  szereplő  valamely  feltétel 
érvényesüljön. 
 
Az  elszámoltathatóság  elvéből12 
fakadóan  az  adatkezelő  felelős  az  adatvédelmi 
alapelveknek való megfelelésért, továbbá köteles úgy dokumentálni és nyilvántartani az 
adatkezelést, hogy annak jogszerűsége utólag bizonyítható legyen. 
 
Az  Európai  Adatvédelmi  Testület  a  személyes  adatok  videoeszközökkel  történő 
iránymutatásában13  részletesen  kifejti  ezen 
kezeléséről  szóló  3/2019.  számú 
alapelveknek  történő  megfelelés  vizsgálatának  lépéseit,  az  adatkezelés  abszolút 
korlátait a GDPR hatálya alá tartozó adatkezelések kapcsán. 
 
III.  A Hatóság nyomatékosan felhívja a figyelmet arra, hogy közterület megfigyelésére csak 
szűk körben van lehetőség, mivel ez a tevékenység sértheti a kamerával megfigyelt személy 
magánszféráját azáltal, hogy akár akarata ellenére is szerepel a felvételeken. Így például az 
alábbi  személyek  kifejezett  törvényi  előírások  szerint  készíthetnek  közterületen 
(testkamerával is) képfelvételt:  
 
                                                           
4  GDPR  4.  cikk  7.  pont:  „adatkezelő”:  az  a  természetes  vagy  jogi  személy,  közhatalmi  szerv,  ügynökség  vagy 
bármely egyéb szerv, amely a személyes adatok kezelésének céljait és eszközeit önállóan vagy másokkal együtt 
meghatározza; ha az adatkezelés céljait és eszközeit az uniós vagy a tagállami jog határozza meg, az adatkezelőt 
vagy az adatkezelő kijelölésére vonatkozó különös szempontokat az uniós vagy a tagállami jog is meghatározhatja” 
5 GDPR 5. cikk (1) bekezdés a) pont 
6 GDPR 5. cikk (1) bekezdés b) pont 
7 GDPR 5. cikk (1) bekezdés c) pont 
8 GDPR 5. cikk (1) bekezdés d) pont 
9 GDPR 5. cikk (1) bekezdés e) pont 
10 GDPR 5. cikk (1) bekezdés f) pont 
11 GDPR 6. cikk (1) bekezdés: „A személyes adatok kezelése kizárólag akkor és annyiban jogszerű, amennyiben 
legalább az alábbiak egyike teljesül: 

a)  az érintett hozzájárulását adta személyes adatainak egy vagy több konkrét célból történő kezeléséhez; 
b)  az  adatkezelés  olyan  szerződés  teljesítéséhez  szükséges,  amelyben  az  érintett  az  egyik  fél,  vagy  az  a 

szerződés megkötését megelőzően az érintett kérésére történő lépések megtételéhez szükséges; 

c)  az adatkezelés az adatkezelőre vonatkozó jogi kötelezettség teljesítéséhez szükséges; 
d)  az  adatkezelés  az  érintett  vagy  egy  másik  természetes  személy  létfontosságú érdekeinek  védelme  miatt 

szükséges; 

e)  az adatkezelés közérdekű vagy az adatkezelőre ruházott közhatalmi jogosítvány gyakorlásának keretében 

végzett feladat végrehajtásához szükséges; 

f)  az adatkezelés az adatkezelő vagy egy harmadik fél jogos érdekeinek érvényesítéséhez szükséges, kivéve, 
ha  ezen  érdekekkel  szemben  elsőbbséget  élveznek  az  érintett  olyan  érdekei  vagy  alapvető  jogai  és 
szabadságai, amelyek személyes adatok védelmét teszik szükségessé, különösen, ha az érintett gyermek. 
Az  első  albekezdés  f)  pontja  nem  alkalmazható  a  közhatalmi  szervek  által  feladataik  ellátása  során  végzett 
adatkezelésre.” 

12 GDPR 5. cikk (2) bekezdés 
13 3/2019. számú iránymutatás a személyes adatok videoeszközökkel történő kezeléséről 
https://edpb.europa.eu/sites/default/files/files/file1/edpb_guidelines_201903_video_devices_hu.pdf  

 

 

3 

-  a rendőrségi adatkezelő szervek nevében eljáró személyek, a Rendőrségről szóló 

1994. évi XXXIV. törvény 42-42/A. §-i alapján; 

-  a közterület-felügyelő, a közterület-felügyeletről szóló 1999. évi LXIII. törvény 7-7/A. §-

ai alapján; 

-  a  természetvédelmi  őr  és  az  önkormányzati  természetvédelmi  őr,  a  fegyveres 
biztonsági őrségről, a természetvédelmi és a mezei őrszolgálatról szóló 1997. évi CLIX. 
törvény 15/A. §-a alapján. 

történő 

jogszabályi  rendelkezések  számos  garanciális  rendelkezést 

felhasználása,  az  adatkezelés  biztonsága  vagy  a  megőrzési 

 
is 
A  hivatkozott 
tartalmaznak  az  érintettekről  készített  kép-,  és  hangfelvételek  által  jelentett  magas 
adatvédelmi  kockázatra  tekintettel  az  adatkezeléssel  kapcsolatban  (így  például  a 
felvételek 
idő 
vonatkozásában). 
 
A  Hatóság  nyomatékosan  felhívja  a  figyelmet  arra,  hogy  –  a  közterület-felügyelővel 
ellentétben  –  sem  a  parkolóőr,  sem  a  parkolásellenőrzési  feladatokkal  felruházott 
gazdasági  társaság  nem  lehet  bűnüldözési  célú  adatkezelést  folytató  adatkezelő, 
bűnmegelőzési célra kamerás adatkezelést nem folytathat az Infotv. 3. § 10a. pontjára14 
tekintettel. 
 
IV.  A  fentiekben  kifejtetteken  túl  az  sem  elhanyagolható  szempont,  hogy  a  parkolóőrök 
testkamerákkal 
felszerelése  adott  esetben  munkahelyi  ellenőrzési  célú 
adatkezelésnek is minősülhet, amely szintén számos kérdést, illetve problémát vethet fel.  
 
A  kamerás  megfigyelések  abszolút  korlátját  jelenti  az  emberi  méltóság  tiszteletben  tartása, 
ezért  a  kamerákat  a  munkavállalók  és  az  általuk  végzett  tevékenység  állandó  jellegű, 
kifejezett  cél  nélküli  megfigyelésére  nem  lehet  működtetni;  a  folyamatos  kép-  és 
hangrögzítés nem felel meg a szükségesség-arányosság követelményének.  
 
Hangsúlyozandó, hogy – az Alkotmánybíróság gyakorlatából következően is – csak abban az 
esetben  működtethető  (test)kamera  a  munkavállalók  életének  és  testi  épségének  védelme 
céljából, ha a veszély ténylegesen fennáll és közvetlen, így az eshetőleges veszély nem 
lehet alkotmányosan elfogadható adatkezelési cél. 
 
V.  Fentiekre  tekintettel  azt  kell  elsődlegesen  megvizsgálni,  hogy  a  beadványokban 
hivatkozott  cél  (azaz  a  parkolóőrök  biztonságának  növelése  és  a  bejelentések  hatékony 
kivizsgálása)  elérhető-e  más,  adatkezelést  nem  érintő  megoldással.  Így  például  a 
„kockázatosabb”  helyszíneken  párban  intézkedő  parkolóőrökkel  vagy  közterület-felügyelő 
jelenlétével. A Hatóság álláspontja szerint a beadványokban hivatkozott adatkezelés (azaz 
a testkamerák parkolóőrökön történő elhelyezése a parkolóőrök biztonságának növelése és a 
bejelentések hatékony kivizsgálása érdekében) nem felel meg sem a szükségesség, sem 
az arányosság követelményének. 
 
A fentiekre tekintettel a Hatóság a rendelkezésére álló információk alapján jelenleg azon 
az állásponton van, hogy a parkolóőrök testkamerákkal történő felszerelése pusztán a 

                                                           
14 Infotv. 3. § 10a. *  bűnüldözési célú adatkezelés: a jogszabályban meghatározott feladat- és hatáskörében 
a közrendet vagy a közbiztonságot fenyegető veszélyek megelőzésére vagy elhárítására, a bűnmegelőzésre, a 
bűnfelderítésre, a büntetőeljárás lefolytatására vagy ezen eljárásban való közreműködésre, a szabálysértések 
megelőzésére és felderítésére, valamint a szabálysértési eljárás lefolytatására vagy ezen eljárásban való 
közreműködésre, továbbá a büntetőeljárásban vagy szabálysértési eljárásban megállapított jogkövetkezmények 
végrehajtására irányuló tevékenységet folytató szerv vagy személy (a továbbiakban együtt: bűnüldözési 
adatkezelést folytató szerv) ezen tevékenység keretei között és céljából – ideértve az ezen tevékenységhez 
kapcsolódó személyes adatok levéltári, tudományos, statisztikai vagy történelmi célból történő kezelését is – (a 
továbbiakban együtt: bűnüldözési cél) végzett adatkezelése; 

 

 

4 

parkolóőrök  biztonságának  növelése  és  a  bizonyítás  megkönnyítése  (bejelentések 
hatékony kivizsgálása) céljából nem elfogadható; a parkolóőrök testkamerákkal történő 
felszerelésére  jelenleg  a  GDPR  5.  cikkében  foglalt  alapelvi  korlátokra  is  figyelemmel 
nem azonosítható jogalap. 
 
A  beadványokban  említett  célok  (a  parkolóőrök  biztonságának  növelése  és  a  bejelentések 
hatékony kivizsgálása) eléréséhez a Hatóság olyan egyéb megoldás kialakítását javasolja, 
amely  nem,  vagy  kisebb  mértékben  járna  személyes  adatok  kezelésével,  így  például 
párban  intézkedő  parkolóőrök  alkalmazásával,  vagy  közterület-felügyelő  bevonásával,  aki 
bűnmegelőzési célú adatkezelésre feljogosított személyként testkamerát is alkalmazhat a Kftv. 
7. § (2) bekezdésére15 tekintettel.  
 
VI.  A közterületi kamerarendszerek adatvédelemmel kapcsolatos követelményei és kérdései 
kapcsán  a  Hatóság  szíves  figyelmükbe  továbbá  a  2020.  évi  adatvédelmi  tisztviselők 
konferenciáján  tartott  előadások  videóanyagait  is,  amelyeket  a  https://naih.hu/kameras-
adatkezelesek hivatkozáson keresztül érhet el.   

Budapest, 2023. október 25. 

 

 
 
 

 
 

 
 

Dr. habil. Péterfalvi Attila, 
elnök, c. egyetemi tanár 

                                                           
15 Kftv. 7. § (2) A felügyelő az intézkedésével érintett személyről, az intézkedése vagy az eljárása szempontjából 
lényeges környezetről és körülményről, tárgyról képfelvételt, hangfelvételt, kép- és hangfelvételt (a továbbiakban 
együtt: felvétel) készíthet. 

 

