 

 
 

Ügyiratszám: NAIH-357-2/2023. 

                                                    
 
 
[…] 
részére 
 
kézbesítés módja: cégkapu 
 
 
Tisztelt […]! 
 
 
A  Magyar  Nemzeti  Bank  (a  továbbiakban:  MNB)  2022.  június  21-én  kelt,  […]  számú  végzésével  […] 
(lakcíme:  […];  a  továbbiakban:  Bejelentő)  kérelmét  –  az  elhunyt  személlyel  kapcsolatba  hozható  adatok 
tekintetében  az  érintett  jogai  gyakorlásával  kapcsolatos  kifogás  vonatkozásában  –  áttette  a  Nemzeti 
Adatvédelmi és Információszabadság Hatósághoz (a továbbiakban:  Hatóság). Az MNB az áttételt elrendelő 
végzéséhez mellékelte az […] (székhelye: […]; a továbbiakban: Biztosító) 2022. március 22-én, illetve április 
11-én kelt nyilatkozatait is. 
 
Az ügyben az általános adatvédelmi rendelet (a továbbiakban: GDPR) 57. cikk (1) bekezdés f) pontja, illetve 
az  információs  önrendelkezési  jogról  és  az  információszabadságról  szóló  2011.  évi  CXII.  törvény  (a 
továbbiakban: Infotv.) 38. § (3) bekezdés a) pontja alapján vizsgálat indult. 
 

I.  Tényállás, a biztosító nyilatkozata 

 
A  Bejelentő  édesapja,  […]  életbiztosítási  szerződést  kötött  a  Biztosítóval  2016.  június  30-án,  melyben 
kedvezményezettként  a  Bejelentőt  jelölte  meg.  A  Bejelentő  édesapja  2017.  szeptember  4-én  elhunyt.  A 
Bejelentő  a  halálesetet  követően  kérte  a  biztosítási  összeg  kifizetését,  azonban  az  igénybejelentését  a 
Biztosító  elutasította,  mivel  álláspontja  szerint  a  szerződéskötéskor  a  biztosított  az  egészségi  állapotára 
vonatkozó  kérdésekre  nem  nyilatkozott,  illetve  nem  az  aktuális  egészségi  állapotának  megfelelően 
nyilatkozott.  Az  igénybejelentés  elutasításával  szemben  a  Bejelentő  panasszal  élt,  amelyet  a  Biztosító 
elutasított  egy,  a  Bejelentő  által  nem  ismert,  az  irányában  titkosként  kezelt  orvos  szaktanácsadó 
véleményre. 
 
A  Bejelentő  már  2017-ben  és  2018-ban  is  kérte,  hogy  a  Biztosító  bocsássa  a  rendelkezésére  azt  a 
szaktanácsadói  véleményt,  amely  őt  mint  kedvezményezettet  hátrányos  helyzetbe  hozta.  A  Biztosító 
biztosítási  titokra  hivatkozással  nem  tett  eleget  a  Bejelentő  kérelmének,  mivel  álláspontja  szerint  a  kért 
személyes  adatokhoz  a  kedvezményezettnek  nem,  kizárólag  a  hagyatékátadó  végzés  szerinti  örökösnek 
lehet hozzáférést biztosítani a biztosítási tevékenységről szóló 2014. évi LXXXVIII. törvény (a továbbiakban: 
Bit.) 143. § (4) bekezdése alapján, és felhívta a Bejelentőt a hagyatékátadó végzés csatolására, amelynek a 
Bejelentő nem tett eleget. 
 
A Biztosító a Bejelentő jogi képviselőjének 2022. január 5-én hozzá érkezett kérelmére fenntartotta korábbi 
álláspontját  és  kifejtette,  hogy  a  Bit.  143.  §  (4)  bekezdése  az  örököst,  illetve  a  szerződésben  nevesített 
jogosult  személyt  tartalmazza,  aki  az  elhunyt  személlyel  kapcsolatban  hozható  adatok  tekintetében  az 
érintett jogait gyakorolhatja. A Biztosító álláspontja szerint a szerződésben nevesített jogosult személynek az 
érintetti  jogok  gyakorlására  feljogosított  személynek  kell  lennie,  aki  nem  azonos  a  szerződésben  megjelölt 
kedvezményezettel. A Biztosító véleménye szerint amennyiben a jogalkotó a kedvezményezett részére tette 
volna lehetővé az adatok megismerését, akkor ez szerepelne a jogszabály szövegében. A Biztosító kifejtette 
továbbá,  hogy  gyakorlata  összhangban  áll  a  biztosítási  piacon  alkalmazott  gyakorlattal,  és  az  információs 
önrendelkezési  jogról  és  az  információszabadságról  szóló  2011.  évi  CXII.  törvény  (a  továbbiakban:  Infotv.) 
25. §-ban foglaltakkal. 
 

 

az 

hátteret, 

kapcsán 

irányadó 

felvázolta 

hivatkozott 

a  GDPR 

jogszabályi 

A  Bejelentő  jogi  képviselője  –  […]  ügyvéd  –  útján  2022.  februárjában  az  MNB  Pénzügyi  Fogyasztóvédelmi 
Központjához  fordult,  amelyben  azt  kifogásolta,  hogy  a  Biztosító  megtagadta  az  életbiztosítási  összeg 
kifizetését,  a  kárrendezési  eljárás  során  keletkezett  adatokat,  iratokat  a  Bejelentő  számára  nem  tette 
megismerhetővé.  A  Bejelentő  álláspontja  szerint  az  elhunyttal  kapcsolatba  hozható  adatok  tekintetében  az 
érintetti jogokat az elhunyt örököse és a szerződésben megjelölt kedvezményezett is gyakorolhatja, aki jelen 
esetben ő lenne, különös tekintettel arra is, hogy egyébként közeli hozzátartozója az elhunytnak. Ez alapján 
sérelmezte a Biztosító eljárását, illetve hivatkozott továbbá az Infotv. 25. § (2) bekezdésére is, amely szerint 
a  Ptk.  szerinti  közeli  hozzátartozója  jogosult  az  elhaltat  életében  megillető  jogokat  érvényesíteni,  és  a  kért 
adatokat megismerni. 
 
Az MNB a panasz alapján eljárást indított a Biztosítóval szemben. 
 
Ezen  eljárásban  a  Biztosító  a  kárrendezési  eljárás  iratainak  megismerése  kapcsán  a  következőkről 
tájékoztatta az MNB-t: 
 
A  Biztosító  fenntartotta  a  2017.  november  30-án,  a  2018.  május  24-én,  2021.  november  2-án  és  2022. 
január 7-én kelt levelében írtakat, azaz, hogy nem adhatja ki a Bejelentő részére a biztosítási szerződéssel 
kapcsolatos információkat az örökösi jogállást igazoló dokumentum hiányában. 
 
Ennek 
(27) 
preambulumbekezdésére,  az  Infotv.  25.  §  (1)  bekezdésére,  megjegyezve,  hogy  az  ügyfelük  még  ezen 
rendelkezések  hatályba  lépése  előtt  elhunyt,  ezért  nem  rendelkeznek  tőle  olyan  nyilatkozattal,  hogy  halála 
esetén ki gyakorolhatja az őt életében megillető érintetti jogokat, továbbá nem rendelkezik a Bejelentőt ezen 
jogok gyakorlására feljogosító meghatalmazással. 
 
Kifejtette továbbá, hogy az Infotv. 25. § (2) bekezdése szerint a fenti nyilatkozat hiányában az elhunyt közeli 
hozzátartozója  a  hozzáférési  jogot  nem,  kizárólag  a  helyesbítéshez,  törléshez  és  tiltakozáshoz  való  jogot 
gyakorolhatja az elhunyt nevében. 
 
A Biztosító szerint az álláspontját az információs önrendelkezési jogról és az információszabadságról szóló 
2011.  évi  CXII.  törvénynek  az  Európai  Unió  adatvédelmi  reformjával  összefüggő  módosításáról,  valamint 
más  kapcsolódó  törvények  módosításáról  szóló  2018.  évi  XXXVIII.  törvény  indokolása  is  alátámasztja, 
miszerint az Infotv. 25. §-ában foglaltak az érintett információs önrendelkezési jogát, magánszféráját halálát 
követően  is  tiszteletben  tartva  –  az  érintett  erre  irányuló  kifejezett  akaratkijelentése  hiányában  –  nem 
biztosítanak  lehetőséget  arra  a  közeli  hozzátartozóknak  sem,  hogy  az  elhunyt  érintett  egyes  adatkezelők 
által  kezelt  adataihoz  hozzáférhessenek,  azokat  (pl.  az  elhunyt  elektronikus  levelezésének  tartalmát) 
megismerhessék. 
 
Előadta  továbbá,  hogy  a  Biztosítót  köti  a  biztosítási  titok  megtartásának  kötelezettsége  a  Bit.  135.  §  (3) 
bekezdése  alapján.  A  Bit.  4.  §  (1)  bekezdés  12.  pontja  szerint  biztosítási  titoknak  minősül  minden  olyan  a 
Biztosító  rendelkezésére  álló  adat,  amely  a  Biztosító  ügyfelének  személyi  körülményeire,  vagyoni 
helyzetére, illetve gazdálkodására vagy a Biztosítóval kötött szerződéseire vonatkozik. A biztosítási titoknak 
minősülő  adat  kizárólag  a  Bit.  137.  §-ában  foglalt  esetekben  adható  ki  harmadik  személyeknek, 
szervezeteknek. 
 
A Biztosító hivatkozott továbbá a Bit. 143. § (3) bekezdésére, amely szerint a Bit. alkalmazásában az elhunyt 
személyhez  kapcsolódó  adatok  kezelésére  a  személyes  adatok  kezelésére  vonatkozó  jogszabályi 
rendelkezések az irányadók. A Bit 143. § (4) bekezdése szerint az elhunyt személlyel kapcsolatba hozható 
adatok  tekintetében  az  érintett  jogait  az  elhunyt  örököse,  illetve  a  biztosítási  szerződésben  nevesített 
jogosult is gyakorolhatja. Ez a jogszabályi rendelkezés először a biztosítókról és a biztosítási tevékenységről 
szóló 2003. évi LX. törvény 161. § (3)-(4) bekezdéseiben jelent meg. 
 
A Biztosító a Hatósághoz  intézett nyilatkozata szerint  a Bit. 143. § (4) bekezdésének azon fordulatát, hogy 
az  érintetti  jogokat  a  „szerződésben  nevesített  jogosult”  is  gyakorolhatja,  úgy  értelmezi,  hogy  az  olyan 
személy lehet, akit az érintett még életében írásban megjelölt, aki vonatkozásában felmentette a Biztosítót a 

 

2 

jogosultságokat,  azaz,  ha  a 

titoktartási kötelezettsége  alól,  amely történhet a szerződéskötéssel  egyidejűleg, vagy a szerződés tartama 
alatt külön nyilatkozatban vagy meghatalmazásba foglalva, továbbá ez a személy lehet az ügyfél törvényes 
képviselője vagy gondoka, aki a szerződéskötéskor lett nevesítve, illetve ha az ügyfél cselekvőképességben 
a tartam alatt történt változás, akkor a későbbiekben okirattal igazoltan került nevesítésre. 
 
Hivatkozott  továbbá  arra  is,  hogy  a  befektetési  egységekhez  kötött  életbiztosítások  esetén  az  ügyfeleknek 
nyújtandó  tájékoztatás  formájáról  és  tartalmáról  szóló  2/2019.  (III.  28.)  PM  rendelet  2.  §  (4)  bekezdése 
kifejezetten  a  kedvezményezettnek  biztosít 
jogalkotó  a  Bit.-ben  a 
kedvezményezettet kívánta volna jogosítani az érintetti jogok gyakorlására, úgy az szerepelne a jogszabály 
szövegében. 
 
Kifejtette  továbbá,  hogy  a  kedvezményezett  kijelölése  a  szerződő  joga,  –  a  biztosított  hozzájárulásával  – 
mely során lehetősége van több kedvezményezettet is jelölni, és meghatározni a szolgáltatási összegből az 
egyes  kedvezményezetteket  megillető  arányokat.  Ez  esetben,  amennyiben  a  „biztosítási  szerződésben 
nevesített jogosult” értelmezése kiterjedne a kedvezményezettre, mindegyik kedvezményezett jogosult lenne 
megismerni a szerződéses adatokat, ezáltal megismerhetné a többi kedvezményezett adatát is, szolgáltatási 
arányt,  ami  az  egyes  kedvezményezettek  között  vitákra  is  okot  adhatna,  és  az  adatszolgáltatás  adott 
esetben sérthetné a többi kedvezményezett személyes adatai védelméhez való jogát. A 2022. április 11-én 
kelt  nyilatkozatában  azonban  maga  a  Biztosító  is  elismerte,  hogy  a  „biztosítási  szerződésben  nevesített 
jogosult” személy megjelölés nem egyértelmű, annak értelmezése vitás. 
 
Mindezekre  tekintettel  tehát  a  Biztosító  kizárólag  az  örökösöknek  ad  ki  a  biztosítási  szerződéssel 
kapcsolatos  adatokat,  mivel  nem  áll  rendelkezésére  olyan  állásfoglalás,  jogszabályi  rendelkezés,  ahhoz 
fűzött indokolás, ami kétséget kizáróan bizonyítaná, hogy a „szerződésben nevesített jogosult” azonos lenne 
a kedvezményezettel. 
 
A Biztosító a Hatósághoz intézett nyilatkozatában a fentieket még annyival egészítette ki, hogy a Bit. 143. § 
(3)-(4)  bekezdése  minden  típusú  biztosítási  szerződésre  vonatkozik,  és  általánosan  „elhunyt  személy”-re 
vonatkozó 
vagy 
„kedvezményezettre” vonatkozót.  
 
A biztosítási szerződésben a termékkonstrukciótól függően több „személy” is szerepelhet, akiknek különböző 
jogaik  és  kötelezettségeik  vannak.  Amennyiben  az  elhunyt  személy  adatait  megismerhető  „szerződésben 
nevesített  jogosult”  alatt  a  „szerződőt”,  a  „biztosítottat”,  a  „kedvezményezettet”  vagy  a  „szolgáltatásra 
jogosult  más  személyt”  kellene  érteni,  akkor  az  azt  jelentené,  hogy  például  egy  felelősségbiztosítási 
szerződés  alapján  az  elhunyt  károsult  természetes  személlyel  kapcsolatba  hozható  adatok  tekintetében az 
érintett jogait gyakorolhatná a kárt okozó, a felelősségbiztosítási szerződésben nevesített biztosított is. 
 
A  Biztosító  megjegyezte  továbbá,  hogy  kijelölt  kedvezményezett  bárki  lehet,  természetes  személy  vagy 
gazdálkodó  szervezet  is,  így  akár  egy  hitelintézet,  vagy  gazdasági  társaság  is.  A  gyakorlatban  például 
hitelfedezeti  életbiztosításoknál  a  hitelintézetet  a  kölcsöntartozás  erejéig  jelölik  kedvezményezettnek  és  a 
biztosítási összegből a kölcsöntartozás levonása után fennmaradó részre pedig más személyt/személyeket. 
Ez  alapján  tehát  ha  a „név  szerint  jelölt  kedvezményezettet”  értenénk  a  „szerződésben  nevesített  jogosult” 
alatt, akkor akár a megjelölt hitelintézet, mint kedvezményezett is gyakorolhatná az elhunyt érintett jogait. A 
Biztosító szerint a jogalkotónak nem ez volt a szándéka. 
 
 

tartalmaz,  nem 

„biztosítottra”, 

„szerződőre”, 

rendelkezést 

„károsultra” 

csak 

II.  A Hatóság álláspontja 

 
A  GDPR  (27)  preambulumbekezdése  szerint  a  GDPR-t  nem  kell  alkalmazni  az  elhunyt  személyekkel 
kapcsolatos  személyes  adatokra,  az  elhunyt  személyek  személyes  adatainak  kezelését  a  tagállamok 
szabályozhatják.  

Az  Infotv.  25.  §-a  –  amely  a  jelenlegi  tartalommal  2018.  július  1-től  hatályos  –  rendelkezik  a  személyes 
adatokkal  összefüggő  jogok  érvényesítéséről  és  érvényesíthetőségéről  az  érintett  halálát  követően.  Az 

3 

 

Infotv.  25.  §  (1)  bekezdése  általánosságban  úgy  rendelkezik,  hogy  a  GDPR  hatálya  alá  tartozó 
adatkezelések tekintetében a GDPR 15.-18. és 21. cikkei szerinti érintetti jogokat – hozzáférés, helyesbítés, 
törlés,  adatkezelés  korlátozása,  tiltakozás  –  az  elhunyt  érintett  által  arra  ügyintézési  rendelkezéssel  illetve 
közokiratban  vagy  teljes  bizonyító  erejű  magánokiratban  foglalt,  az  adatkezelőnél  tett  nyilatkozattal 
meghatalmazott  személy  jogosult  érvényesíteni.  Ilyen  meghatalmazás  hiányában  a  fent  nevesített  érintetti 
jogok közül a  hozzáférési jog nem gyakorolható a közeli  hozzátartozók által az  Infotv.  25. §  (2) bekezdése 
alapján. 

 
A Bit. 143. § (3) bekezdése úgy rendelkezik, hogy a Bit.  alkalmazásában az elhunyt személyhez kapcsolódó 
adatok kezelésére a személyes adatok kezelésére vonatkozó jogszabályi rendelkezések az irányadók. A Bit. 
143.  §  (4)  bekezdése  szerint  az  elhunyt  személlyel  kapcsolatba  hozható  adatok  tekintetében  az  érintett 
jogait az elhunyt örököse, illetve a biztosítási szerződésben nevesített jogosult is gyakorolhatja. A biztosító a 
nyilatkozatában  előadta,  hogy  ezek  a  jogszabályi  rendelkezések  először  a  biztosítókról  és  a  biztosítási 
tevékenységről  szóló  2003.  évi  LX.  törvény  161.  §  (3)-(4)  bekezdéseiben  jelentek  meg,  azaz  a  biztosítási 
jogviszonyok  vonatkozásában  a  jogalkotó  már  azelőtt  –  a  gyakorolni  kívánt  érintetti  jogra  tekintet  nélkül  – 
biztosította  az  elhunyt  személlyel  kapcsolatba  hozható  adatok  tekintetében  az  érintetti  jogok  gyakorlását, 
hogy arról általánosságban rendelkezett volna a hatályos adatvédelmi jogszabály. 
 
A Bit. 143. § (3) bekezdése tehát nem tartalmaz megkülönböztetést az elhunyt személy személyes adataival 
kapcsolatban gyakorolható érintetti jogok tekintetében, a hozzáférés kapcsán  nem fogalmaz meg szigorúbb 
szabályokat úgy, mint az Infotv. 25. § (1) bekezdése.  
 
Az  érintetti  jogokat  gyakorolni  jogosultak  körét  az  Infotv.  és  Bit.  eltérően  szabályozza.  A  jelen  ügyben 
releváns hozzáférési jog kapcsán annak gyakorlásához az Infotv. 25. § (1) bekezdése megköveteli azt, hogy 
az elhunyt személyes adatai vonatkozásában hozzáférési jogot gyakorolni kívánó személyt az elhunyt még 
életében közokiratba  vagy  teljes  bizonyító erejű  magánokiratba  foglalt  nyilatkozatban  erre  meghatalmazza, 
és a nyilatkozatot az adott adatkezelővel közölje, vagy ilyen tartalmú ügyintézési rendelkezést tegyen. Azaz 
az  Infotv.  a  közeli  hozzátartozók  számára  nem  biztosítja  az  elhunyt  személyes  adatai  vonatkozásában  a 
hozzáférési jog gyakorlásának lehetőségét.  
 
Ezzel szemben a Bit. 143. § (4) bekezdése a gyakorolni kívánt érintetti jogra tekintet nélkül úgy rendelkezik, 
hogy  az  érintett  jogait  az  elhunyt  örököse,  illetve  a  biztosítási  szerződésben  nevesített  jogosult  is 
gyakorolhatja.  Az  örökös  és  a  közeli  hozzátartozó  kategóriája  gyakran  átfedésben  vannak  egymással, 
azonban  az  örökösi  minőség  igazolásához  általában  a  biztosítók  megkövetelik  a  hagyatékátadó  végzés 
másolatának rendelkezésre bocsátását. 
 
A  jelen  ügyben  a  Bit.  143.  §  (4)  bekezdésének  „biztosítási  szerződésben  nevesített  jogosult”  személy 
értelmezése adja vitás helyzet alapját. A Biztosító álláspontja szerint a „biztosítási szerződésben nevesített 
jogosult” kitételt az Infotv.  25.  § (1)  bekezdésére figyelemmel szükséges értelmezni.  A  Hatóság  a Biztosító 
ezen álláspontját nem osztja tekintettel arra, hogy ez a megfogalmazás már 2003 óta szerepel a biztosítási 
jogviszonyok vonatkozásában a magyar jogrendszerben, míg az Infotv. hivatkozott rendelkezése csak 2018. 
július 1-jén  lépett hatályba. Ezt megelőzően a magyar jogrendszer nem ismerte  annak a lehetőségét, hogy 
az  elhunyt  még  életében  rendelkezhessen  a  személyes  adatai  vonatkozásában  a  hozzáférési  jog 
gyakorlásáról  a  halálát  követő  időszakra.  Azaz  nem  fogadható  el  olyan  értelmezés,  amely  alapján  a  2018. 
július  1.  előtt  elhunyt  biztosítottak  vonatkozásában  ellehetetlenülne  az  érintetti  joggyakorlás  akkor,  ha  azt 
nem az örökös, hanem a szerződésben nevesített jogosult kívánja gyakorolni. 
 
Itt külön  megjegyzendő,  hogy  a tárgybeli  életbiztosítási  szerződést  a  Bejelentő  édesapja  2016-ban kötötte, 
azaz a fentiek szerint lehetetlen lett volna olyan nyilatkozatot tennie, amelyben halálát követően feljogosítja a 
Bejelentőt arra, hogy a biztosítási szerződéssel összefüggésben kezelt személyes adatai vonatkozásában a 
hozzáférési jogot gyakorolja. 
 
Hangsúlyozandó,  hogy  a  Biztosító  már  2017.  november  30-án  kelt  levelében  is  arról  tájékoztatta  a 
Bejelentőt, hogy a Bit. biztosítási titokra vonatkozó rendelkezései értelmében a Bejelentő néhai édesapjának 
szerződésével  kapcsolatos  részletes  információkat  csak  az  örökösének  van  lehetősége  kiadni.  Az  Infotv. 

4 

 

levelében  nem 

ekkor  még  nem  tartalmazott  az  elhunyt  személyek  személyes  adatai  vonatkozásában  való  érintetti 
joggyakorlásra  vonatkozó  rendelkezéseket,  és  a  Biztosító  ezen 
fejtette  ki,  hogy 
kedvezményezettként a Bejelentőt miért nem tekintette a szerződésben nevesített jogosultnak. 
 
2018.  május  24-én  kelt  levelében  a  Biztosító  ismételten  hivatkozik  arra,  hogy  a  Bit.  143.  §  (4)  bekezdése 
szerint az elhunyt személlyel kapcsolatba hozható adatok tekintetében az érintett jogait az elhunyt örököse, 
illetve  a  biztosítási  szerződésben  nevesített  jogosult  gyakorolhatja,  de  arra  nem  tér  ki,  hogy  a  Bejelentő 
kedvezményezettként miért nem tartozik az utóbbi kategóriába. 
 
A  Hatóság  megjegyzi  továbbá,  hogy  a  Biztosító  a  Bejelentőtől  szerezte  be  azon  orvosi  dokumentumokat 
(betegkartont)  és  halottvizsgálati  bizonyítványt,  amelyek  felhasználásra  kerültek  az  orvosi  szaktanácsadói 
vélemény  elkészítésére,  amely  alapján  a  biztosítási  összeg  kifizetését  a  Biztosító  megtagadta.  A 
„szerződésben  nevesített  jogosult”  Biztosító  általi  értelmezése  a  Bejelentő  édesapjának  életbiztosítási 
szerződése  kapcsán  információs  aszimmetriát  eredményezett  a  Biztosító  és  a  Bejelentő  között,  mivel  a 
Bejelentő  így  nem  férhetett  hozzá  ahhoz  a  dokumentumhoz,  amelyre  alapozva  a  Biztosító  a  biztosítási 
összeg kifizetését megtagadta.  
 
A konkrét esetben a fentiek alapján a Hatóság álláspontja szerint a Biztosító megsértette a Bit. 143. § (3)-
(4)  bekezdéseit,  valamint  a  GDPR  15.  cikkét,  amikor  nem  biztosított  hozzáférést  az  életbiztosítási 
szerződés  adataihoz,  dokumentumaihoz  az  életbiztosítási  szerződésben  kedvezményezettként  megjelölt 
Bejelentőnek. 
 
A Hatóság álláspontja továbbá az,  hogy az életbiztosítási szerződésekben haláleseti kedvezményezettként 
nevesített  természetes  személyek  a  „szerződésben  nevesített  jogosult”  kategóriájába  tartoznak,  ők  az 
elhunytat életében megillető érintetti jogokat gyakorolhatják. Ennek kapcsán a Hatóság hangsúlyozza, hogy 
a Bit.  143.  § (3)  bekezdésére  figyelemmel  érintetti  jogokat  az  elhunyt  személy  vonatkozásában  –  ahogyan 
élők vonatkozásában is – csak természetes személyek gyakorolhatnak. 
 
A  Biztosító  nyilatkozataiban  hivatkozott  arra,  hogy  a  szerződő  joga  több  kedvezményezettet  jelölni,  és 
meghatározni  a  szolgáltatási  összegből  az  egyes  kedvezményezetteket  megillető  arányokat.  Ez  esetben, 
amennyiben  a  „biztosítási  szerződésben  nevesített  jogosult”  értelmezése  kiterjedne  a  kedvezményezettre, 
mindegyik  kedvezményezett  jogosult  lenne  megismerni  a  szerződéses  adatokat,  ezáltal  megismerhetné  a 
többi  kedvezményezett  adatát  is,  szolgáltatási  arányt,  ami  az  egyes  kedvezményezettek  között  vitákra  is 
okot  adhatna,  és  az  adatszolgáltatás  adott  esetben  sérthetné  a  többi  kedvezményezett  személyes  adatai 
védelméhez való jogát. 
 
A  Hatóság  álláspontja  szerint  ilyen  esetekben,  amikor  az  életbiztosításnak  több  kedvezményezettje  van, 
egyedileg  kell  mérlegelni,  hogy  a  kedvezményezett  által  gyakorolni  kívánt  hozzáférési  jog  milyen 
terjedelemben  biztosítható.  Ekkor  figyelemmel  kell  lenni  a  GDPR  15.  cikk  (4)  bekezdésére  és  (63) 
preambulumbekezdésére,  amely  szerint  a  hozzáférési  jog  biztosítása  nem  érintheti  hátrányosan  mások 
jogait és szabadságait, amely megfontolások azonban nem eredményezhetik azt, hogy az érintettől minden 
információt  megtagadnak.  Ilyen  esetekben  a  Hatóság  álláspontja  szerint  a  harmadik  –  életben  lévő 
természetes  személyekre  –  vonatkozó  információk  kitakarásával  biztosítható  a  Bit.  143.  §  (3)-(4) 
bekezdéseiben  az  örökösöknek  és  a  biztosítási  szerződésben  nevesített  jogosultak  számára  az  elhunyt 
személyes adataival kapcsolatban biztosított jogosultságok.  Azonban például az  orvosi  dokumentumokhoz, 
egészségügyi  adatokhoz,  a  Biztosító  megbízásából  készült  orvosi  szaktanácsadói  véleményhez,  amelyek 
kizárólag  az  elhunyt  érintettre  vonatkozóan  tartalmaznak  információkat,  bármely  természetes  személy 
örökös vagy kedvezményezett számára hozzáférés biztosítandó erre irányuló kérésére. 
 
A  Biztosító hivatkozott  továbbá arra is,  hogy az  elhunyt személyekre vonatkozó személyes  adatokhoz való 
hozzáférés  biztosítása  kapcsán  kialakított  gyakorlata  összhangban  áll  a  biztosítási  piacon  kialakított 
gyakorlattal.  A  Hatóság  több  biztosító  vonatkozó  tájékoztatóját  is  áttekintette,  amely  alapján  arra  a 
megállapításra  jutott,  hogy  a  biztosítók  gyakorlata  nem  egységes.  Több  biztosító  is  úgy  alakította  ki  az 
eljárásait,  hogy  az  örökösök  és  a  haláleseti  kedvezményezettek  gyakorolhatják  az  elhunyttal  kapcsolatba 

5 

 

hozható  adatok  tekintetében  az  érintetti  jogokat,  azaz  a  haláleseti  kedvezményezettet  a  szerződésben 
nevesített jogosultnak tekintik. A Hatóság a fentiekben kifejtettek alapján ezt az álláspontot osztja. 
 

III.  Döntés 

 
Mindezek  alapján  a  Hatóság  az  Infotv.  56.  §  (1)  bekezdése  alapján,  figyelemmel  a  GDPR  58.  cikk  (2) 
bekezdésére is 
 

felszólítja 

 
a Biztosítót, hogy  
 

1.  biztosítson  hozzáférést  a  Bejelentő  mint  haláleseti  kedvezményezett  számára  a  néhai  […] 
életbiztosítási  szerződésével  összefüggésben  kezelt  személyes  adataihoz,  a  biztosítási 
szerződéssel kapcsolatos adatokhoz, dokumentumokhoz hozzáférést, továbbá 

2.  vizsgálja felül, és a fentieknek megfelelően alakítsa át az elhunyt személyekkel kapcsolatba hozható 

adatokhoz való hozzáférés biztosítására vonatkozó gyakorlatát! 

 
A  Hatóság  tájékoztatja  a  Biztosítót,  hogy  az  Infotv.  56.  §  (2)  bekezdése  értelmében  az  adatkezelőnek  – 
egyetértése  esetén  –  haladéktalanul  meg  kell 
felszólításban  megjelölt  szükséges 
intézkedéseket, és a megtett intézkedéseiről, alamint azok bizonyítékairól, illetve – egyet nem értése esetén 
– álláspontjáról a felszólítás kézhezvételétől számított  harminc napon belül írásban köteles tájékoztatni a 
Hatóságot. 

tennie  a 

jelen 

Az  Infotv.  58.  §  (1)-(2)  bekezdései  alapján  amennyiben  a  vizsgálat  eredményeként  a  jogsérelem 
orvoslására,  illetve  a  jogsérelem  közvetlen  veszélyének  megszüntetésére  nem  kerül  sor,  a  Hatóság  a 
harminc  napos  tájékoztatási  határidő  lejártát  követő  harminc  napon  belül  dönt  a  szükséges  további 
intézkedések  megtételéről.  A  Hatóság  felhívja  a  Biztosító  figyelmét,  hogy  amennyiben  nem  nyilatkozik  a 
Hatóság  felhívásában  foglaltakra,  illetve  nem  tesz  eleget  a  felszólításnak,  úgy  a  Hatóság  hivatalból 
adatvédelmi hatósági eljárást indíthat az Infotv. 58. § (2) bekezdés a) pontja alapján. 

 
Budapest, 2023. április 17.  
 

Üdvözlettel: 

 
 

 

 

 

 

 

 

Dr. habil. Péterfalvi Attila 

elnök 

c. egyetemi tanár 

6 

