 

 

 

Ügyszám: NAIH-1644-19/2023 

(Köz)temetőben magánszemély által, a hozzátartozójának síremléke mellett elhelyezett 

kamerával folytatott megfigyelés jogszerűségének vizsgálata 

 
 
I.  A  Nemzeti  Adatvédelmi  és  Információszabadság  Hatósághoz  (a továbbiakban:  Hatóság) 
bejelentés  érkezett,  amelyben  egy  közös  önkormányzati  hivatal  jegyzője  (a  továbbiakban 
Jegyző)  panaszt  nyújtott  be  egy  köztemetőben  magánszemély  által,  a  hozzátartozójának 
síremléke  mellett  elhelyezett  kamerával  folytatott  kamerás  megfigyelés  jogszerűségével 
kapcsolatban. A fentiekről a Jegyző lakossági bejelentést követően értesült.  
 
A  panaszolt  kamera  és  az  annak  energiaellátását  biztosító  napelem  a  síremlék  melletti, 
körülbelül  négy  méter  magas  fém  oszlop  tetején  került  rögzítésre,  az  eszköz  kép-  és 
hangfelvétel internetes továbbítására, kétirányú kommunikációra is alkalmas volt. A Jegyző a 
kamerát  tartó  oszlopra  felhívást  helyezett  el,  amelyben  felhívta  a  „kamera  elhelyezőjét, 
üzemeltetőjét (adatkezelőt) a kamera 5 napon belül történő leszerelésére”. A bejelentés szerint 
a  feltételezett  adatkezelő  telefonon  keresztül  megkereste  a  Jegyzőt  és  előadta,  hogy  a 
kamerát nem áll szándékában eltávolítani. Az ezt követő helyszíni ellenőrzés során a Jegyző 
megállapította, hogy a kamera eltávolítására valóban nem került sor. A fentiekre tekintettel a 
Jegyző a Hatósághoz fordult. 
 
A  bejelentés  alapján  az  információs  önrendelkezési  jogról  és  az  információszabadságról 
szóló 2011. évi CXII. törvény (a továbbiakban: Infotv.) 38. § (3) bekezdés a) pontja1 alapján a 
Hatóság vizsgálatot indított.  
 
II.  A tényállás tisztázása; valamint az alkalmazott jogforrások 
 
II.1.  Az  általános  adatvédelmi  rendelet2  (a  továbbiakban:  GDPR)  fogalommeghatározásai 
alapján valakinek a képmása, a róla készített kép- és hangfelvétel személyes adatnak3, ezek 
készítése,  rögzítése,  tárolása,  valamint  az  adatokon  elvégzett  bármely  művelet  pedig 
adatkezelésnek4 minősül. 
 
Ennek következtében, amennyiben az adatkezelő5 olyan adatokat kezel a magáncélú kamerák 
felhasználása  során,  amelyek  felhasználásával  természetes  személyek  azonosíthatóvá 

                                                           
1 Infotv. 38. § (3) bekezdés a) pont:  „A Hatóság a (2) és (2a) bekezdés  szerinti feladatkörében az e törvényben 
meghatározottak szerint különösen 
a) bejelentés alapján és hivatalból vizsgálatot folytat” 
2  AZ  EURÓPAI  PARLAMENT  ÉS  A  TANÁCS  2016.  április  27-i  (EU)  2016/679  RENDELETE  a  természetes 
személyeknek  a  személyes  adatok  kezelése  tekintetében  történő  védelméről  és  az  ilyen  adatok  szabad 
áramlásáról, valamint a 95/46/EK irányelv hatályon kívül helyezéséről  
3  GDPR  4.  cikk  1.  pont:  „személyes  adat”:  azonosított  vagy  azonosítható  természetes  személyre  („érintett”) 
vonatkozó  bármely  információ;  azonosítható  az  a  természetes  személy,  aki  közvetlen  vagy  közvetett  módon, 
különösen valamely  azonosító,  például név,  szám,  helymeghatározó  adat,  online azonosító  vagy  a természetes 
személy testi, fiziológiai, genetikai, szellemi, gazdasági, kulturális vagy szociális azonosságára vonatkozó egy vagy 
több tényező alapján azonosítható” 
4  GDPR  4.  cikk  2.  pont:  „adatkezelés”:  a  személyes  adatokon  vagy  adatállományokon  automatizált  vagy  nem 
automatizált módon végzett bármely művelet vagy műveletek összessége, így a gyűjtés, rögzítés, rendszerezés, 
tagolás, tárolás, átalakítás vagy megváltoztatás, lekérdezés, betekintés, felhasználás, közlés továbbítás, terjesztés 
vagy  egyéb  módon  történő  hozzáférhetővé  tétel  útján,  összehangolás  vagy  összekapcsolás,  korlátozás,  törlés, 
illetve megsemmisítés” 
5  GDPR  4.  cikk  7.  pont:  „adatkezelő”:  az  a  természetes  vagy  jogi  személy,  közhatalmi  szerv,  ügynökség  vagy 
bármely egyéb szerv, amely a személyes adatok kezelésének céljait és eszközeit önállóan vagy másokkal együtt 
meghatározza; ha az adatkezelés céljait és eszközeit az uniós vagy a tagállami jog határozza meg, az adatkezelőt 
vagy az adatkezelő kijelölésére vonatkozó különös szempontokat az uniós vagy a tagállami jog is meghatározhatja” 

.………………………………………………………………………………………………………………………………………………………….. 

1055 Budapest 
Falk Miksa utca 9-11. 

Tel.: +36 1 391-1400 
Fax: +36 1 391-1410 

ugyfelszolgalat@naih.hu 
www.naih.hu 

 

 

 

2 

válnak, azon felismerhetők, akkor a felvételek személyes adatnak minősülnek, és a kamerás 
adatkezelés folytatásáról döntő személy vagy szerv pedig adatkezelést folytat. 
 
Nem kell alkalmazni azonban a GDPR előírásait személyes adatoknak a természetes személy 
által  kizárólag  személyes  vagy  otthoni  tevékenység  keretében  végzett  kezelésére,  amely 
semmilyen szakmai vagy üzleti tevékenységgel nem hozható összefüggésbe (ún. magáncélú 
adatkezelés).6  Ilyen  magáncélú  adatkezelésnek  tekinthető,  ha  a  természetes  személy 
kizárólag  saját  magánlakását,  házát,  vagy  az  ahhoz  tartozó  saját  tulajdonban  álló  területet 
figyeli meg, és a felvételeket nem teszi mások számára hozzáférhetővé – ide nem értve azok 
felhasználását hatósági eljárásban vagy polgári peres eljárás kapcsán. 
 
A kamerás adatkezelés azonban csak és kizárólag akkor eshet kívül az adatvédelmi előírások 
szabályozási körén, ha az kizárólag magáncélt szolgál. Abban az esetben már nem tekinthető 
magáncélúnak az adatkezelés, ha az túlmegy a magánjellegű felhasználáson, így például, ha 
a  közterületet  vagy  a  szomszéd  ingatlanát  is  megfigyeli  a  kizárólag  magáncélra  telepített 
biztonsági kamerával. 
 
A  magánszemélyek  által  üzemeltetett  kamerákkal  kapcsolatban  főszabály,  hogy  a 
kamera kizárólag a saját területet (például: saját tulajdonban, kizárólagos használatban 
álló ingatlant) figyelhet meg, így annak látószöge nem irányulhat sem közterületre, sem 
pedig  más  személy  használatában,  tulajdonában  álló  területre.  Ennek  értelmében  a 
kamerákat úgy kell elhelyezni, hogy azok látószöge ne terjedjen túl a saját ingatlan határain, 
illetve, hogy a közterületen tartózkodók, ott elhaladók magánszférája ne sérüljön. 
 
Közterület megfigyelésére csak szűk körben7 van lehetőség, mivel ez a tevékenység sértheti 
a kamerával megfigyelt személy magánszféráját azáltal, hogy akár akarata ellenére is szerepel 
a felvételeken. 
 
Az  Európai  Adatvédelmi  Testület  (EDPB)  3/2019.  számú  iránymutatása8  (a  továbbiakban: 
Iránymutatás)  részben  kiegészíti  ezt  a  magánszemélyek  vonatkozásában.  Az  Iránymutatás 
amellett,  hogy  megállapítja,  hogy  általánosságban  a  saját  tulajdonú  terület  megfigyelése 
céljából  kialakított  kamerás  megfigyelőrendszer  alkalmazása  a  terület  határáig  terjedhet, 
elismeri,  hogy  kivételes  esetben  felmerülhet  olyan  helyzet,  hogy  a  kamerás  megfigyelés 
terjedelme  nem  szűkíthető  le  a  saját  tulajdonú  területen  belülre,  mivel  ilyen  módon  az  nem 
biztosítana  kellően  hatékony  védelmet.  Megfelelő  technikai  vagy  szervezési  intézkedések 
(például:  a  megfigyelés  céljának  szempontjából  nem  releváns  terület  kitakarása  vagy  a 
megfigyelt 
történő  szűrése)  alkalmazása  mellett  a 
magánszemély bizonyos esetekben jogosult lehet kiterjeszteni a kamerás megfigyelést a saját 
tulajdonú terület közvetlen környezetére is. 
 

informatikai  eszközökkel 

rész 

                                                           
6 GDPR 2. cikk (2) bekezdésének c) pontja, tekintettel a GDPR (18) preambulumbekezdésére 
7 Például az alábbi szervek kifejezett törvényi előírások szerint helyezhetnek el közterületen is képfelvevőket: 

-  a rendőrségi adatkezelők, a Rendőrségről szól 1994. évi XXXIV. törvény 42-42/A. §-i alapján, 
-  a közterület-felügyeletek, a közterület-felügyeletről szóló 1999. évi LXIII. törvény 7-7/A. §-i alapján, 
-  a  fegyveres  biztonsági  őrségek,  a  fegyveres  biztonsági  őrségről,  a  természetvédelmi  és  a  mezei 

őrszolgálatról szóló 1997. évi CLIX. törvény 9/A. §-a alapján, 

-  a törvény hatálya alá tartozó személyszállítási szolgáltatók, a személyszállítási szolgáltatásokról szóló 2012. 

évi XLI. törvény 8-8/A. §-i alapján, 

-  az  Országos  Katasztrófavédelmi  Főigazgatóság,  a  katasztrófavédelemről  és  a  hozzá  kapcsolódó  egyes 

törvények módosításáról szóló 2011. évi CXXVIII. törvény 79/A. §-a alapján, 

-  a sportrendezvény szervezője, rendezője, vagy az utazó sportszervezet képviselője, a sportról szóló 2004. 

évi I. törvény 74. §-a alapján 

8 3/2019. számú iránymutatás a személyes adatok videoeszközökkel történő kezeléséről 
https://edpb.europa.eu/sites/default/files/files/file1/edpb_guidelines_201903_video_devices_hu.pdf  

 

 

3 

Ugyanakkor  abban  az  esetben,  ha  a  magánszemély  nem  alkalmaz  a  közterületet  kitakaró 
megoldásokat, vagy célirányosan a közterületet megfigyelő kamerarendszert üzemeltet, már 
adatkezelővé  válik,  továbbá  a  tevékenysége  nem  minősül  magáncélú  adatkezelésnek,  így 
tehát tevékenységének összhangban kell lennie a GDPR 5. cikkében foglalt alapelvekkel és 
arra alkalmaznia kell az általános adatvédelmi rendelet adatkezelők számára meghatározott 
valamennyi előírását. 
 
II.2.  A  temetőkben  zajló  események  a  magánszféra  védelme  és  az  érintettek  jogai 
szempontjából kiemelten érzékeny jellegűek; a temetők esetében mindenekelőtt a kegyeleti 
jog tiszteletben tartása a legfőbb cél. 
 
A temetők területe ugyanakkor speciális, az ott tartózkodó személyek magatartása is eltér a 
„semleges  területeken”  tanúsított  cselekvésektől,  ezért  kiemelten  fontos  a  tisztességes 
adatkezelés  elvének  a  betartása  és  az  emberi  méltóság  tiszteletben  tartása.  A  temetőkben 
ugyanis vallási és társadalmi rítusok zajlanak, nem ritkák az érzelemkitörések sem, ezen kívül 
a gyászolók, látogatók szeretteikre emlékezve általában magányra vágynak.  
 
A  nyitvatartási  időben  is  üzemelő,  a  temetőbe  látogató  személyekre  irányuló  kamerás 
megfigyelés a magánszféra védelmét szolgáló szabályozás és a személyes adatok kezelésére 
alkalmazandó  előírások  lényegétől  idegen.  A  temetkezéshez  és  az  ahhoz  kapcsolódó 
szertartás céljára szolgáló területeken nemcsak a kamera által közvetített kép rögzítése, de a 
puszta megfigyelés is jogellenesnek tekinthető, mivel az indokolatlan mértékben korlátozza az 
érintettek  magánszféra  védelméhez  való  jogát.  Ennek  megfelelően  nyitvatartási  időben  a 
temetőbe látogató személyeket nem szabad kamerás megfigyelés alá vonni, ugyanis a 
kamerák kifejezetten sértik az ott tartózkodó személyek emberi méltóságát. 
 
Mindazonáltal  adatvédelmi  szempontból  nyitvatartási  időn  kívül  (tehát  egy  zárt 
temetőben) a rögzített felvételek szükséges ideig történő tárolása bizonyos esetekben 
–  természetesen  nem  magánszemélyek,  hanem  annak  fenntartója  által  üzemeltetett 
kamerák  esetében  –  elviekben  lehetséges  lehet.  Az  elérni  kívánt  célt,  például  a 
sírkőrongálások  megakadályozását,  illetve  elkövetőinek  felderítését  megfelelően  szolgálná 
például  a  kameráknak  a  kerítések  vonalában  és  a  temetőben  található  főbb  csomópontok 
mentén történő  elhelyezése  és  nyitvatartási  időn kívül  történő  üzemeltetése.  Ilyen  módon a 
képfelvevő  berendezések  csak  azoknak  a  személyeknek  a  cselekményeit  rögzítené,  akik 
jogszerűtlenül tartózkodnak a temető területén.  
 
II.3. Magyarország helyi önkormányzatairól szóló 2011. évi CLXXXIX. törvény (Mötv.) 13. § (1) 
bekezdés 2. pontja alapján a helyi közügyek, valamint a helyben biztosítható közfeladatok 
körében  ellátandó  helyi  önkormányzati  feladat  különösen  a  településüzemeltetés 
(köztemetők kialakítása és fenntartása) is. 
 
II.4. A temetőkről és a temetkezésről szóló 1999. évi XLIII. törvény (a továbbiakban: Temető 
tv.) határozza meg a temetőkkel, a temetkezési emlékhelyekkel és a temetkezési tevékenység 
ellátásával összefüggő jogokat, kötelezettségeket és feladatokat.9  
 
A Temető tv. 1. § (1) bekezdése alapján a tisztességes és méltó temetés, valamint a halottak 
nyughelye előtt a tiszteletadás joga mindenkit megillet. 
 
A Temető tv. 3. § b) pontja értelmében köztemető az önkormányzat tulajdonában lévő temető, 
továbbá  az  a  nem  önkormányzati  tulajdonban  lévő  temető  vagy  temetőrész,  amelyben  az 
önkormányzat  –  a  temető  tulajdonosával  kötött  megállapodás  alapján  –  a  köztemető 
fenntartására vonatkozó kötelezettségét teljesíti. 

                                                           
9 Temető tv. 2. § (1) bekezdés 

 

 

4 

temetőlátogatókat;  gondoskodik  a 

 
Köztemető fenntartója a települési önkormányzat, fővárosban a fővárosi önkormányzat. A 
temető fenntartásáról a települési önkormányzatok társulás, illetőleg együttműködés útján is 
gondoskodhatnak.10  Köztemető  esetében  a  temető  használatának  rendjéről  önkormányzati 
rendeletben, egyéb temetők esetében temetőszabályzatban kell rendelkezni.11  
 
A  temető  üzemeltetését  a  Temető  tv.-ben,  kormányrendeletben,  temetőszabályzatban, 
továbbá  köztemető  esetén  önkormányzati  rendeletben,  és  a  kegyeleti  közszolgáltatási 
szerződésben meghatározott rendelkezések szerint kell ellátni. Az üzemeltető – többek között 
–  megállapítja  a  temetőlátogatók  kegyeletgyakorlásának  feltételeit,  a  nyitvatartási  időt; 
tájékoztatja  a 
temető  rendjének  betartásáról  és 
betartatásáról.12 
 
II.5. A Temető tv. 22. § (1) és (2) bekezdései értelmében a temetési hely felett – a nemzeti 
sírkertbe  tartozó  temetési  hely,  a  hősi  temetési  hely,  valamint  a  Temető  tv.  40/I.  §  (5) 
bekezdése alapján a vallási közösség rendelkezése alá tartozó temetési hely kivételével – az 
rendelkezik,  aki  megváltotta.  Több  azonos  jogállású  örökös  esetén  –  ellenkező 
megállapodásuk hiányában – a rendelkezési jog kizárólag együttesen gyakorolható. A 
rendelkezési 
jog  gyakorlása  a  temetési  helyre  helyezhető  személyek  körének 
meghatározására, síremlék, sírjel állítására és mindezek gondozására terjed ki. 
 
A  temetési  hely  a  temetőben  vagy  a  temetkezési  emlékhelyen  létesített  sírhely,  sírbolt, 
urnafülke, urnasírhely, urnasírbolt, valamint a hamvasztóüzemi építmény területén, ingatlanán 
létesített urnafülke, urnasírhely. A temetési helyek egyes formái, a temetés módja, továbbá a 
földben vagy építményben történő elhelyezkedése alapján különböznek egymástól.13 
 
A temetőkről és a temetkezésről szóló 1999. évi XLIII. törvény végrehajtásáról szóló 145/1999. 
(X. 1.) Korm. rendelet (a továbbiakban: Vhr.) 10. § (1) bekezdése alapján a temetési helyeket 
a temető üzemeltetője jelöli ki.   
 
A síremlék és tartozékai, valamint az emlékoszlop tervét (vázrajzát) a temető üzemeltetőjének 
az elhelyezés előtt be kell mutatni.14 
 
A Vhr. 18. § (5) bekezdése alapján megszűnik a rendelkezési jog gyakorlása, ha a használati 
idő meghosszabbítás hiányában lejár, illetve, ha a temetési hely megszűnik. 
 
II.6. Az Alkotmánybíróság 529/B/1999 ügyszámú határozata (határozat kelte: 2003.12.01.) 
–  részben  –  hasonló  témakörrel  foglalkozik.  A  határozat  indokolásának  I.1.2.  pontja 
értelmében az indítványozó – többek között sérelmezte a temetési helyre (sírhelyre) vonatkozó 
rendelkezéseket,  amelyekből  következően  az  nem  minősül  ingatlannak,  nem  lehet  rá 
tulajdonjogot szerezni, örökölni, elbirtokolni; ezzel szemben a csak határozott idejű használati, 
rendelkezési joggal bíró jogosult kötelezettségeit a tulajdonossal egyezően szabályozza. 
 
A  határozat  indokolásában  foglaltak  alapján  az  Alkotmánybíróság  az  indítványt  nem  találta 
megalapozottnak:  Az 
több 
határozatában  kifejtette,  hogy  a  tulajdonjog  alkotmányos  védelme  nem  terjed  ki  a  tulajdon 
megszerzésére,  a  tulajdonszerzés  joga  nem  alapjog.  A  határozat  indokolása  III.2.1. 
pontjának  5.  bekezdése  értelmében  a 
ingatlan-
nyilvántartásról szóló  1997.  évi  CXLI.  törvény  11.  §-ában  meghatározottak  szerint  önálló 
                                                           
10 Temető tv. 5. § (3) bekezdés 
11 Temető tv. 6. § (4) bekezdés 
12 Temető tv. 16. § c), g) és k) pontjai 
13 Temető tv. 3. § d) pont 
14 Vhr. 13. § (3) bekezdés 

III.1.  pontja  szerint  az  Alkotmánybíróság  már 

tulajdonjoga  az 

földrészlet 

indokolás 

 

 

5 

temető  egészének 

ingatlanként  feltüntetett  földrészletre  (földre,  építési  telekre,  a  rajta  létesített  épületre, 
építményre,  a  földrészletről  nyíló  pincére)  szerezhető  meg.  Ugyanezen  pont  7.  bekezdése 
alapján a temetési hely a temetőn belül az üzemeltető által kijelölt hely, tehát nem önálló 
ingatlan  (földrészlet),  ezért  arra  kizárt  bárki  részéről  is  a  tulajdonszerzés.  A  határozat 
indokolásának  III.2.2.  pontja  szerint  a  Temető  tv.  –  a  Temető  tv.  4.  §  (1)  bekezdésében 
foglaltakból  következően  –  arra  sem  ad  lehetőséget,  hogy  a  temetési  helyre,  mint  a 
temető eszmei hányadára szerezzen tulajdonjogot az, aki a sírhelyet megváltja, azaz a 
törvényalkotó  kizárta  ezzel  a 
tulajdonosa  és  a  sírhellyel 
rendelkezésre jogosult között a közös tulajdon keletkeztetésének lehetőségét. 
 
A  határozat  indokolásának  III.2.2.  pontjában  foglaltak  értelmében  továbbá  a  temető 
társadalmi  rendeltetése  megkívánja  annak  oszthatatlanságát,  egyébként  működése 
ellehetetlenülne. A sírhelyek tulajdonjogához tapadó, korlátlan időre szóló birtoklás és 
joga  a  temető  rendeltetésszerű  használatát,  folyamatos  működését 
használat 
akadályozná,  hiszen  a 
temető  befogadóképessége  véges,  észszerűen  az  e  célra 
felhasználható  föld  nagysága  korlátlanul  nem  növelhető.  Ezért  az  állam  észszerű  okokra 
tekintettel korlátozta a tulajdonszerzést a sírhelyek tekintetében. 
 
A határozat  indokolásának III.3. pontja alapján  a temetési helyre a Temető tv. határozott 
időre szóló használati jogot ad a rendelkezésre jogosultnak. 
 
III.  Az ügyben a Hatóság a rendelkezésére álló információk alapján megállapította, hogy  
 

-  a  köztemető  területén  az  adatkezelő  hozzátartozójának  síremléke  mellett  elhelyezett 
kamerával folytatott kamerás megfigyelés az adatkezelő hozzátartozójának síremlékére, 
a  síremlék  melletti  közlekedő  útra,  valamint  más  síremlékekre  is  kiterjedt,  amelynek 
során az adatkezelő csupán a szomszédos síremlékeket (részben) kitakaró megoldást 
(maszkolást) alkalmazott; 

-  a  vizsgált  adatkezelés  GDPR  6.  cikk (1)  bekezdés  szerinti  jogalapját  az  adatkezelő  a 

Hatóság kifejezett kérései ellenére sem támasztotta alá dokumentált módon; 

-  a  vizsgálat  során  az  adatkezelő  nem  mutatott  be  olyan  körülményeket,  amelyek 

alátámasztanák a kamera hangrögzítésének szükségességét; 

-  a kamerás megfigyelés lényeges körülményeiről, így annak terjedelméről, az adatkezelő 
személyéről elérhetőségéről semmilyen módon nem nyújtott tájékoztatást az érintettek 
részére;  

-  a temetési hely (sírhely) megváltásával a rendelkezésre jogosult nem szerez tényleges 
– az ingatlan-nyilvántartásba is bejegyzett – tulajdonjogot a temetési hely (sírhely) felett; 
hanem csupán határozott időre szóló használati joggal rendelkezik; 

-  a Temető tv. 22. § (1) és (2) bekezdései értelmében a temetési hely feletti rendelkezési 

jog gyakorlása nem terjed ki kamera felszerelésére és üzemeltetésére. 

 
A fentiek következtében  az  adatkezelő  megsértette  a GDPR  5.  cikk (1) bekezdés  a)  pontja 
szerinti tisztességes eljárás és az átláthatóság elvét, a GDPR 5. cikk (1) bekezdés c) pontja 
szerinti adattakarékosság elvét és az 5. cikk (2) bekezdése szerinti elszámoltathatóság elvét, 
valamint a GDPR 6. cikk (1) bekezdésének az előírásait is. 
 
[lásd: 
A  Hatóság  következetes  gyakorlatában 
NAIH/2020/5589 
NAIH/2017/2155/2/V; 
NAIH/2015/1090/5/V.;  NAIH-1644/2023  (előzmény  ügyszám:  NAIH-9385/2022)]  még  a 
(köz)temető  üzemeltetője  sem  figyelheti  meg  nyitvatartási  időben  a  (köz)temetőben 
tartózkodó  személyeket.  Nyitvatartási  időn  kívül  [tehát  egy  zárt  (köz)temetőben] 

is  kifejtetteknek  megfelelően 
NAIH/2019/2023); 

(előzmény 

ügyszám: 

 

 

6 

intézkedjen  arról,  hogy  a  köztemető 

adatvédelmi  szempontból  elviekben  lehetséges  lehet,  de  a  kamerák  akkor  sem 
irányulhatnának  az  egyes  temetési  helyek,  síremlékek  megfigyelésére,  hanem  a 
(köz)temető  határán  (a  kerítés  vonalában)  és  a  (köz)temetőben  található  főbb 
csomópontok mentén kerülhetnének elhelyezésre.  
 
A fentiekre tekintettel  a Hatóság  az Infotv.  56. §  (1)  bekezdése15  alapján  felszólította  az 
adatkezelőt,  hogy  soron  kívül 
területén  a 
hozzátartozójának síremléke mellett elhelyezett kamerát üzemen kívül helyezze, a kamerás 
megfigyelést  megszüntesse;  tekintettel  arra,  hogy  még  a  kamera  látószögének 
módosításával vagy további maszkolás, torzítás, digitális kitakarás alkalmazásával sem 
tehető jogszerűvé a vizsgált adatkezelés. 
 
IV.  A  Hatóság  felszólítására  adott  válaszában  az  adatkezelő  a  Hatóság  felszólításában 
rögzítetteket nem vitatta. Válaszához mellékelte a vizsgált kamera által készített módosított 
kameraképet, amely kamerakép alapján az adatkezelő további digitális kitakarást (maszkolást) 
alkalmazott, azonban a vizsgálattal érintett kamerát nem helyezte üzemen kívül, a kamerás 
megfigyelést nem szüntette meg. 
 
A  fentiekre  tekintettel  az  ismételt  felszólításában  a  Hatóság  –  fenntartva  az  előző 
felszólításában foglaltakat – a rendelkezésére álló információk alapján megállapította, hogy  
 

-  a  Hatóság  előző  felszólításában  megjelölt  szükséges  intézkedést  az  adatkezelő  nem 
tette  meg  a  felszólítás  kézhezvételétől  számított  harminc  napon  belül  (a  vizsgálattal 
érintett kamerát a Hatóság felszólítása ellenére sem helyezte üzemen kívül, a kamerás 
megfigyelést nem szüntette meg); 

 
-  a  köztemető  területén  az  adatkezelő  hozzátartozójának  síremléke  mellett  elhelyezett 
is  kiterjed  az  adatkezelő 

folytatott  kamerás  megfigyelés 

továbbra 

kamerával 
hozzátartozójának síremlékére; 

 
-  a  vizsgált  adatkezelés  jogalapját  az  adatkezelő  továbbra  sem  támasztotta  alá 

dokumentált módon. 

 
A fentiek következtében  az  adatkezelő  megsértette  a GDPR  5.  cikk (1) bekezdés  a)  pontja 
szerinti jogszerűség, tisztességes eljárás és átláthatóság elvét, a GDPR 5. cikk (1) bekezdés 
c)  pontja  szerinti  adattakarékosság  elvét  és  az  5.  cikk 
(2)  bekezdése  szerinti 
elszámoltathatóság elvét, valamint a GDPR 6. cikk (1) bekezdésének az előírásait. 
 
A  fentiekre  tekintettel  a  Hatóság  az  Infotv.  56.  §  (1)  bekezdése  alapján  ismételten 
felszólította  az  adatkezelőt,  hogy  a  köztemető  területén  a  hozzátartozójának  síremléke 
mellett  elhelyezett  kamera  kapcsán  megvalósuló  jogellenes  adatkezelést  haladéktalanul 
szüntesse  meg  akként,  hogy  a  kamerát  helyezze  üzemen  kívül,  a  kamerás  megfigyelést 
szüntesse meg; tekintettel arra, hogy még a kamera látószögének módosításával vagy további 
maszkolás,  torzítás,  digitális  kitakarás  alkalmazásával  sem  tehető  jogszerűvé  a  vizsgált 
adatkezelés.  
 
V. A Hatóság ismételt felszólítására adott válaszában az adatkezelő úgy nyilatkozott, hogy a 
vizsgálattal  érintett  kamerát  üzemen  kívül  helyezte.  Állítását  képernyőképekkel 
is 
alátámasztotta.  
 

                                                           
15 Infotv. 56. § (1) bekezdése: „Ha a Hatóság a személyes adatok kezelésével, illetve a közérdekű adatok vagy a 
közérdekből  nyilvános adatok  megismeréséhez  fűződő  jogok  gyakorlásával kapcsolatos  jogsérelem vagy  annak 
közvetlen  veszélye  fennállását  állapítja  meg,  az  adatkezelőt  a  jogsérelem  orvoslására,  illetve  annak  közvetlen 
veszélye megszüntetésére szólítja fel.” 

 

 

7 

Mivel  a  Hatóság  ismételt  felszólítását  követően  a  köztemető  területén  az  adatkezelő 
hozzátartozójának  síremléke  mellett  elhelyezett  kamerát  az  adatkezelő  üzemen  kívül 
helyezte, így a Hatóság az Infotv. 55. § (2) bekezdése16 alapján tájékoztatta az adatkezelőt, 
hogy tekintettel arra, hogy az adatkezelő megtette a Hatóság ismételt felszólításában megjelölt 
szükséges  intézkedéseket,  és  a  megtett  intézkedésekről,  valamint  azok  bizonyítékairól  a 
felszólításban  megjelölt  határidőn  belül  írásban  tájékoztatta  a  Hatóságot,  a  Hatóság  a 
vizsgálatot lezárta. 
 
Budapest, 2023. október 26. 
 
 

Dr. habil. Péterfalvi Attila, 
elnök, c. egyetemi tanár 

 
 

                                                           
16  Infotv.  55.  §  (2)  bekezdés:  „A  vizsgálat  eredményéről,  a  vizsgálat  lezárásának  indokáról,  esetleges 
intézkedéséről, illetve hatósági eljárás megindításáról a Hatóság a bejelentőt és - ha a vizsgálatban részt vett - a 
vizsgálat alá vont adatkezelőt, illetve adatfeldolgozót értesíti.” 

 

