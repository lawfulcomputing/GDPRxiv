 
 

A Nemzeti Adatvédelmi és Információszabadság Hatóság 

 

AJÁNLÁSA 

választási kampánnyal kapcsolatos adatvédelmi kérdésekről  

 

 

A  Hatóság  a  korábbi  években,  a  korábbi  választásokkal  kapcsolatos  politikai 
kampányok  során  már  ajánlásokban 
figyelmet  az  adatvédelmi 
követelményekre, a GDPR1 előírásaira, és az egyes vizsgálatai, eljárásai eredményét 
is közzétette, jelentések formájában összefoglalta2.  

felhívta  a 

Jelen  ajánlás  célja  a  Hatóság  e  területen  kialakított  jogalkalmazási  gyakorlatának 
közérthető  formában  történő  összefoglalása,  annak  érdekében,  hogy  a  választási 
kampányokkal 
megtervezéséhez, 
jogszerűségének biztosításához iránymutatásul szolgáljon.  

adatkezelési 

kapcsolatos 

műveletek 

 
 
Telefonos megkeresések (telefonhívás, sms) 

A  megkeresettek  részére  megfelelő  előzetes  tájékoztatást  kell  biztosítani,  ha  a 
politikai  szereplő  vagy  kampányszerv 
telefonon  kampányüzenetet  küld  vagy 
kampányhívást bonyolít le. Az adatkezelés megkezdése előtti megfelelő tájékoztatás 
szükséges, akkor is, ha csak rövid, tömör üzenet kerül kiküldésre,  továbbá akkor is, 
ha  nagy  tömegben,  automatizált  üzenetküldésről  van  szó.  Ennek  a  tájékoztatásnak 
legalább  a  szóbeli  vagy 
(megrendelőjének) 
azonosítását, az elérhetőségi adat gyűjtésének forrását és kezelésének jogalapját, 
valamint  a  további  tájékoztatás  elérhetőségét  kell  tartalmaznia.  A  Hatóság 
tapasztalata az, hogy ezen tájékoztatás hiányában a polgárokban fokozott mértékben 
merül  fel  annak  gyanúja,  hogy  az  őket  megkereső  fél  jogszerűtlen  módon  szerezte 
meg az elérhetőségi adataikat. 

írásbeli  üzenet  küldőjének 

Amennyiben a megkeresett érintett az őt megillető jogainak gyakorlását – pl. adatai 
törlését  –  a  kérdéses  telefonszámról  indított  hívás  útján  kezdeményezi,  ezen 

1 A GDPR elérhetősége:  

 

A  természetes  személyeknek  a  személyes  adatok  kezelése  tekintetében  történő  védelméről  és  az  ilyen  adatok 
szabad áramlásáról, valamint a 95/46/EK irányelv hatályon kívül helyezéséről szóló 2016/679/EU rendelet (GDPR): 
https://eur-lex.europa.eu/legal-content/HU/TXT/?uri=celex%3A32016R0679 

2 a felsorolást lásd az ajánlás végén 

 ........................................................................................................................................................................................................................................................................  

1055 Budapest 
Falk Miksa utca 9-11. 
 

Tel.: +36 1 391-1400 
KR ID: 429616918 

naih.hu/adatkezelesi-tajekoztatok  
ugyfelszolgalat@naih.hu 

telefonszámon 
megkövetelése általában az adattakarékosság elvébe ütközik, így szükségtelen. 

további  azonosításának  a 

jog  gyakorlásához 

túl, 

történő 

Jó gyakorlat: az sms szövegében szerepeljen a küldő/adatkezelő neve és az, hogy hol 
található további, részletes tájékoztatás  

Jó gyakorlat:  az adatalany egy ellenőrző kódot tartalmazó sms-üzenetet kapjon, amely 
segítségével az adatkezeléshez történő hozzájárulását meg tudja erősíteni. 

 
 
Hírlevél küldése 

lakcímének,  azonosító  adatainak 

Politikai hírlevél érintettek tömegei részére, elektronikus úton történő megküldéséhez 
nem  szükséges  az  érintett 
ismerete:  az 
adattakarékosság elvének figyelembe vételével elegendő a név, email-cím rögzítése. 
Később a hírlevél lemondásához, az adatok töröltetéséhez sem szükséges több adat, 
mivel az azonos email-címről érintetti kérelmet beküldő személy jogosultsága az adott 
adat  feletti  rendelkezésre  megalapozottan  valószínűsíthető.  Aki  adott  elérhetőségi 
adat  használatával  (email-cím)  kéri  annak  törlését,  attól  további  adat  megadásának 
megkövetelése  az  érintetti  jogok  szükségtelen,  így  jogszerűtlen  korlátozásának 
minősül.  
 
Jó gyakorlat: az adatalany egy ellenőrző linket kapjon az első elektronikus üzenetben, 
amely segítségével az adatkezeléshez történő hozzájárulását meg tudja erősíteni 

 
 
Személyes adatok kezelésének jogalapja, elérhetőségi adatok forrása 
 
A  Hatóság  tapasztalatai  alapján  a  kampányidőszakban  gyakran  előfordul,  hogy  a 
kampányüzenetet küldők nem legális forrásból gyűjtik a választók egyes adatait annak 
érdekében, hogy minél nagyobb számú választót érjenek el. Nem elfogadható például, 
ha vásárolt adatbázist használnak fel jogellenesen, ha korábbról meglévő, más célból 
megadott  adatokat,  adatbázist  használnak  fel  kampánycélra,  vagy  ha  más  cég,  call 
center  meglévő  adatbázisa  segítségével  kívánják  az  abban  szereplőket  elérni  úgy, 
hogy ehhez nincs jogalapjuk.  
 
Ilyenkor  különösen  fontos  lehet  a  személyes  adatok  forrásáról  való  tájékoztatás 
megadása, melynek biztosításához szükséges a személyes adatok forrásának pontos 
nyilvántartása. 
 
Jó gyakorlat:  

-  csak jogszerűen rendelkezésre bocsátott adatok használata,  
-  más  eltérő  célra  szolgáló  adatbázis  politikai  célra  való  felhasználásának 

- 

mellőzése,  
jogellenesen  gyűjtött,  jogalappal  nem  rendelkező  adatbázis  átvételének, 
használatának kerülése 
 

 

2 

Automatizált hívások esetén a hatályos magyar szabályozás3 megköveteli az előfizető 
előzetes hozzájárulását vagy azt ellenző nyilatkozatának hiányát, és kifejezetten tiltja 
olyan számok hívását, amelyek nincsenek az online tudakozóban vagy ott jelölve van, 
hogy  nem  használható  marketing  vagy  kutatási  célra  (§  jel).  Ilyen  esetben 
véletlenszám-generátor  használata  esetén  is  jogellenes  lesz  az  adatkezelés.  A 
közvélemény-kutatónak be kell jelentenie a hívásokhoz használni kívánt telefonszámot 
az NMHH-nál4, amely nem lehet rejtett szám.  

 
 

Kezelt személyes adatok köre 

A személyes adatok gyűjtése tekintetében is kiemelt szerepe van a célhoz kötöttség 
és  az  adattakarékosság  elvének,  tehát  csak  az  adott  célhoz  (üzenet  eljuttatása, 
kampány)  valóban  szükséges  adatok  felvételére  kerüljön  sor!  Például  a  személyi 
azonosító kérésére politikai marketing, kapcsolattartás céljából nincs szükség – ennek 
az  adatnak  a  megadását 
jogszabály  szabályozza:  csak  a  népszavazási 
kezdeményezés,  európai  polgári  kezdeményezés  támogatására  aláírást,  illetőleg  a 
választási eljárásban jelöltajánlást gyűjtő szerv kérheti, és a polgár kezdeményezési, 
jelöltállítási jogának gyakorlásakor köteles megadni.  

Jó gyakorlat: politikai kampánnyal összefüggő célokból csak a legszűkebb adatkör – 
név,  email-cím  vagy  más  elérhetőség  –  legyen  kezelve,  tartózkodni  kell  a  személyi 
azonosító szám kezelésétől  

 
 

Célonkénti hozzájárulás 

Ha az érintett a hozzájárulását olyan írásbeli nyilatkozat keretében adja meg, amely 
más ügyekre is vonatkozik, a hozzájárulást ezektől a más ügyektől egyértelműen 
megkülönböztethető  módon  kell  kérni.  Azon  gyakorlat,  hogy  egy  konkrét  ügy 
támogatása,  egy  adott  témában  való  véleménynyilvánítás  egyben  feliratkozást 
jelentene egy adott párt vagy politikai szervezet hírlevelére, kifejezetten ellentétes az 
adatvédelmi követelményekkel. 
 
Jó gyakorlat: a kapcsolattartás kérése, a hírlevélre való feliratkozás kérése különüljön 
el a vélemény kifejezésétől, az ehhez megadott adatoktól 

 
 

Önkéntes – kötelező 

Az online adatgyűjtések során gyakori, hogy nincs megkülönböztetve a kötelezően és 
az  önkéntesen  megadható  adatok  köre.  Ugyan  a  név  és  e-mail  cím  adatok  *-gal 
megjelölve szerepelhetnek az oldalon, azonban gyakran ennek jelentőségéről sem az 
adatgyűjtés  felületén,  sem  az  adatkezelési  tájékoztatóban  nincs  információ  arra 
vonatkozóan, hogy valamennyi adat megadása szükséges-e, vagy elegendő csak a *-

3 az elektronikus hírközlésről szóló 2003. évi C. törvény (Eht.) 162. § (1) bekezdése 

 

4 Eht. 162. § (6) bekezdés 

 

3 

gal  megjelölt  személyes  adatok  megadása,  így  az  érintettek  számára  úgy  tűnhet, 
mintha valamennyi adat megadása kötelező lenne. 
 

Jó gyakorlat: az önkéntesen megadható adatoknál fontos feltüntetni, hogy mely célból, 
miért  adható  meg  az  adat,  vagyis  milyen  egyéb  adatkezelés  alanya  lesz  ezáltal  a 
felületet kitöltő személy 

 
 
Adatkezelői felelősség 
 
A  GDPR  4.  cikk  7.  pontjában  meghatározott  „adatkezelő”  definíciójának  központi 
eleme az adatkezelésre vonatkozó érdemi döntések meghozatala. Főszabály szerint 
a  politikai  párt  minősül  adatkezelőnek,  akkor  is,  ha  csak  a  „nevét  adja”  az  általa  is 
meghatározott  adatkezelési  cél  eléréséhez  és  ennek  érdekében  együttműködik 
másokkal, még abban az esetben is, ha az adatkezelési műveletek végrehajtásában 
személyesen nem vesz részt. Fontos tudnivaló, hogy az adatkezelő által alkalmazott 
munkavállalók  nem  adatkezelők,  ők  az  adatkezelési  tevékenység  gyakorlati  végzői. 
Továbbá  az  aktivisták  sem  adatkezelők,  az  esetükben  főszabály  szerint  az 
adatfeldolgozói minőség állapítható meg. 

lényegében  egy  szerződési 

 
A Hatóság hangsúlyozza, hogy az adatkezelői felelősség alól nem lehet mentesülni 
oly  módon,  hogy  a  szervezetek  különféle  névleges  megbízások  által,  többszöri 
szerződéses  konstrukcióval, 
láncolaton  keresztül 
próbálják  kikerülni  az  adatkezelői  felelősséget,  illetőleg  egy  pénzügyileg  kevésbé 
felelősségre  vonható  szervezet  mögé  bújva  próbálják  az  adatkezelésben  betöltött 
szerepüket  palástolni.  A  tényleges  adatkezelőknek  viselniük  kell  az  ezzel  járó 
felelősséget. Közös adatkezelés esetén a felelősségi kérdésekről is meg kell állapodni, 
ugyanis a felelősség a gyakorlatban nem feltétlenül egyenlően oszlik meg.  
 
A  Hatóság  az  eljárásaiban  meg  fogja  vizsgálni  az  adatkezelői,  adatfeldolgozói 
szerepeket, a szerződéses viszonyokat, és felülbírálja, ha a ténylegesen adatkezelést 
végző  szervezet  adatfeldolgozónak  beállítva  magát  ezzel  kíván  mentesülni  az 
adatkezelői  felelősség  és  felelősségre  vonás  alól.  Az  adatkezelői,  adatfeldolgozói 
szerepek  ugyanis  alapvetően  a  tényekből  állapíthatóak  meg,  nem  pedig  az  adott 
esetben a GDPR-nak formálisan megfelelő, ám annak szabályait valójában megkerülő 
szerződésekből. 

 
 
Adatfeldolgozók 

Fontos, hogy a pártok, választási kampányban részt vevő szervezetek közöljék, hogy 
kik az adatfeldolgozóik, és milyen jellegű a közreműködésük az adatkezelésben. Ez 
nem  csupán  hosszabb  távú  megbízásokra  vonatkozik,  hanem  a  kampányban 
időszakosan vagy egyszeri alkalommal megvalósuló együttműködésekre is.   
 
Sok  esetben  előfordul,  hogy  az  adatkezelő  tájékoztatást  nyújt  arról,  hogy  az 
adatkezeléshez mely főbb adatfeldolgozókat veszi igénybe, azonban az igénybe vett 
további alvállalkozók, továbbá azok alvállalkozója nincs megnevezve, és az sem, hogy 

 

4 

az  egyes  adatkezelésben  részt  vevő  szervezetek,  jogi  személyek,  természetes 
személyek  milyen  tevékenységet  végeznek.  A  különösen  összetett,  sokszintű  al-
alvállalkozási rendszer esetén kiemelten fontos a megfelelő és könnyen érthető leírása 
annak, hogy mely jogi vagy természetes személy mely feladatokat végez a személyes 
adatokkal összefüggésben, és milyen adatfeldolgozói tevékenységet végez. 
 
A  politikai  véleményhez  kötődő  személyes  adatok  érzékeny  információk,  illetve 
személyes  adatok  politikai  véleményre  tekintettel  való  felhasználása  is  érzékeny 
témakör.  Ezek  külföldi  szervereken,  külföldi  adatfeldolgozók  általi  tárolása  adott 
esetben jogos kétségeket, továbbá adatszuverenitási és nemzetbiztonsági kérdéseket 
vethet  fel.  A  nem  magyar  adatfeldolgozók  használata  kényszerítő  indok  esetén 
elfogadható, de alapesetben nem ajánlott az, hogy nagyszámú magyar érintett politikai 
véleményét is magában hordozó személyes adatait szükségtelenül külföldön tárolják 
és dolgozzák fel, miközben az megoldható lenne Magyarországon belül is. 
 
Jó  gyakorlat:  adatfeldolgozók  –  pl.  telefonszolgáltató,  call  center,  ügynök  –  pontos 
feltüntetése  az  adatkezelő  honlapján  és  nyomtatványain,  és  ennek  folyamatos 
aktualizálása, az adatkezelésben betöltött közreműködésük pontos megjelölésével 
 

Jó  gyakorlat:  al-alvállalkozók, 
illetve  az  adatfeldolgozók  adatfeldolgozóinak  a 
megnevezése és adatkezelésben végzett feladatának ismertetése, ezáltal a kiterjedt, 
több  közreműködő  által  végzett,  politikai  célokkal  összefüggő  adatkezelési  folyamat 
áttekinthetővé tétele 

 
Jó gyakorlat: magyarországi székhelyű adatfeldolgozók igénybevétele 

 
 
Átláthatóság és elszámoltathatóság 

Fontos megfelelni az átláthatósági és elszámoltathatósági követelményeknek, annak 
érdekében, hogy mind a választók/érintettek, mind a Hatóság átlássa az adatok pontos 
útját és felhasználását, és ellenőrizhesse a jogszabályok tényleges betartását. Ennek 
célja, hogy az adatkezelési műveletek egyszerűen követhetőek legyenek a választók 
számára.  Nem  elfogadható,  hogy  az  adatok  felhasználásának  útja,  az  adatkezelés 
folyamata  csak  hosszas  tényállás-tisztázással  tárható  fel  a  Hatóság  által.  Az 
érintetteknek ne kelljen a Hatósághoz fordulniuk eljárást kezdeményezve ahhoz, hogy 
megfelelő 
információval  rendelkezzenek  az  adatkezelésekről.  Amennyiben  az 
átláthatóság  nem  kellően  biztosított  az  adatkezelők  által  és  a  tényállás  nem 
megfelelően feltárható, akkor a Hatóság az elszámoltathatóság követelménye alapján 
fogja elmarasztalni az adatkezelésben közreműködő szereplőket.  

Jó gyakorlat: hosszú szerződéses láncolat ne akadályozza az átláthatóságot 

Jó  gyakorlat:  a  honlapokon  és  a  tájékoztatókban  minden  adatkezelés  legyen 
bemutatva,  egyszerűen  és  mindennapi  nyelvezettel,  és  a  közzétett  tájékoztató 
anyagok rendszeresen legyenek felülvizsgálva, az információk folyamatosan legyenek 
aktualizálva 

 

5 

Tájékoztatók 

„lepapírozási”  kötelezettséget 

Gyakori,  hogy  az  adatkezelési  tájékoztatók  semmitmondóak,  sablonosak,  csupán  a 
jogszabályi  előírásokat  ismétlik,  és  érdemi  információt  nem  adnak.  A  tájékoztatási 
kötelezettség  nem  puszta 
jelent  az  általános 
adatvédelmi  rendeletben, 
tájékoztatójának 
lemásolását a feladat „letudása” érdekében. A tájékoztatás célja, hogy az adatkezelő 
a saját, konkrét kampánycélú adatkezeléséről  érdemben tájékoztassa, és olyan 
helyzetbe hozza az érintettet, hogy az megfelelő döntési helyzetben legyen az adatai 
megadásával, jogai gyakorlásával kapcsolatban. Az adatkezelőknek biztosítaniuk kell 
a tájékoztató szövegének közérthetőségét, világosságát és átláthatóságát.  

főként  nem  egy  másik  adatkezelő 

A  GDPR  szerinti  tájékoztatást  a  hozzájárulás  előtt  kell  megadni,  legkésőbb  a 
hozzájárulás  kérésével  egyidejűleg.  Az  adatkezelőknek  gondoskodniuk  kell  a 
tájékoztató könnyű hozzáférhetőségéről.  

Jó  gyakorlat:  a  tájékoztatók  felülvizsgálata,  módosítása,  átfogalmazása  annak 
érdekében, hogy sablonszövegek helyett alkalmasak legyenek arra, hogy az érintettek 
gyorsan, érthetően a lényeges információkhoz hozzájuthassanak  

Jó gyakorlat: a tájékoztató szövegének megfelelő tördelése, tagolása az átláthatóság 
fényében, továbbá ábrák, ikonok, kiemelések használata által a vizualitás növelése 

Jó gyakorlat: az adatkezelő honlapján történő feliratkozás esetén egy linken keresztül 
megnyitható a tájékoztató, az adatok személyes gyűjtése során pedig az adatkezelő 
képviseletében eljáró személyeknél álljon rendelkezésre az adatkezelési tájékoztató 
egy példánya papír alapon is, illetve kérdés esetén tudjanak szóbeli felvilágosítást adni 

 
 
Hozzájáruló nyilatkozat megfelelősége 

Kiemelt követelmény, hogy az érintett hozzájárulása tájékozott legyen. Ez azt jelenti, 
hogy  a  hozzájárulást  kérőnek  előzetesen  megfelelő,  elegendő,  érthető  és  valós 
információkat  kell  nyújtania.  A  Hatóság  ennek  megállapításához  külön  áttekinti  a 
megadott  előzetes  tájékoztatást,  a  rendelkezésre  álló  tájékoztatókat,  és  ezek  nem 
megfelelő  volta  esetén  kimondhatja,  hogy  az  érintett  belegyezése  nem  tekinthető 
tájékozottnak.  Ez  esetben  az  adatkezelés  jogalap  nélkülinek  tekintendő  és  a  kezelt 
adatok törlése is elrendelhető.  

Az adatkezelőnek képesnek kell lennie annak igazolására, hogy az érintett személyes 
adatainak kezeléséhez hozzájárult; és az érintett jogosult arra, hogy hozzájárulását 
bármikor visszavonja.  

Az  adatkezelőnek egyszerű  eljárást  kell biztosítania a  hozzájárulás  visszavonására, 
és nem elfogadható a visszavonás megnehezítése (pl. ha több linken keresztül, több 
kattintással, vagy formanyomtatvány kitöltése után teszi csak lehetővé a visszavonást 
az adatkezelő) 

Jó  gyakorlat:  az  adatkezelő  valamennyi  elektronikus  úton  küldött  hírlevelében 
helyezzen el a hozzájárulás visszavonását biztosító hivatkozást. 

 

6 

 
 
Célok megnevezése 

Előfordul, hogy az adatkezelés célja nincs kimondva, nincs kommunikálva, és csupán 
homályos  utalásokból  lehet  sejteni,  hogy  mit  szándékoznak  csinálni  a  megadott 
személyes adatokkal.  

Ilyen eset az, ha az adott szerv arra próbálja motiválni a honlapján az olvasóját, hogy 
„csatlakozzon”, „támogasson”, „mondja el a véleményét”, de arról, hogy ez mit jelent 
pontosan,  nincs  szó,  vagyis  nem  köti  az  érdeklődők  orrára,  hogy  egyáltalán  mely 
szervezetek kapják meg a megadott név- és elérhetőségi adatokat, hogy bekerülnek-
e  ezáltal  egy  nyilvántartásba  (pl.  szimpatizánsi  nyilvántartás),  hogy  ez  egy  jövőbeni 
kapcsolattartás alapjául szolgáló adatgyűjtést jelent-e.  

Jó  gyakorlat:  kerülni  kell  a  homályos,  túl  általános  kifejezéseket,  és  konkrét 
adatkezelési célt szükséges megfogalmazni 

 
 
Érintetti joggyakorlás 

Politikai  jellegű  adatkezelések  esetén  is  biztosítani  kell  az  érintetti  joggyakorlást:  a 
polgároknak  tájékoztatáshoz  fűződő  joguk,  helyesbítési  joguk,  törlésre  vonatkozó 
joguk van5. Szervezeten belül ki kell alakítani olyan folyamatokat, szabályozást, illetve 
meg  kell  tenni  olyan  szervezési  intézkedéseket,  melyek  ezeknek  a  jogoknak  az 
érvényesülését biztosítják.  
 
Jó  gyakorlat:  az  érintetti  kérelmek  intézésére  legyen  kijelölve  egy  adott  munkatárs, 
szervezeti  egység,  illetve  legyen  megfelelően  delegálva  az  ilyen  kérelmekről  való 
döntési jogosultság 

 
 
Technológiai kérdések, szoftveres megoldások - adatgyűjtés, feliratkozás 

Egyre  több  adatkezelő  használ  különféle  alkalmazásokat,  applikációkat  egy  adott 
ügyfélkörnyezetben, hoz létre vagy vesz igénybe egyedi feliratkozási weboldalakat, és 
ezeken  keresztül  gyűjt  adatokat.  Bármiféle  adat  elmentéséhez  a  szimpatizáns 
választópolgár digitálisan dokumentált beleegyezésére van szükség. Automatikusan, 
az állampolgár direkt és egyértelmű beleegyezése nélküli adatgyűjtésre ilyen módon 
nincs lehetőség.  

Kívánatos,  hogy  a  pártok,  kampányszervezetek  adjanak  információt  az  alkalmazott 
technológiáról, módszerekről is, mégpedig oly módon, hogy az alkalmas legyen egy 
egyszerű áttekintésre, egy átlagember számára való ismeretszerzésre, szakzsargon 
nélkül. Például Facebook, Messenger kampányeszközként való igénybe vétele esetén 
adjanak rövid tájékoztatást azok platformszabályairól, pl.:  

-  A  Messenger-szoftver  kizárólag  az  állampolgár  digitálisan  dokumentált, 
kifejezett beleegyezése esetén kezd el bármiféle adatot kezelni/feldolgozni az 

5 az egyes érintetti jogokat a GDPR III. fejezete tartalmazza 

 

 

7 

állampolgároktól.  Automatikus  adatgyűjtés,  a  feliratkozás  utáni,  beleegyezés 
nélküli  adatszerzés  nem  történhet.  Feliratkozáskor  a  felhasználó  Facebook 
neve  és  egy  speciális  ID  kerül  a  Facebook  által  hozzárendelésre  az  adott 
állampolgárhoz,  amelyen  keresztül  csak  addig  lehetséges  részére  üzenetet 
küldeni  közvetlenül,  ameddig  a 
feliratkozója  a  vonatkozó 
Messenger csatornának.  

felhasználó 

-  A  Messengeren 

történő  önkéntes  kommunikáció  során  a 

felhasználó 
válaszolhat kérdésekre gombnyomások révén, amely önkéntesen kinyilvánított 
preferenciák  letárolásra  kerülnek.  Telefonszám  és  mobilszám  esetén  a 
Facebook  mint  platform  már 
telefonszámát  és/vagy 
mobilszámát,  azonban  nem  megengedett  ezek  kifejezett  beleegyezés  nélküli 
felhasználása a szerződő kampánycég által.  

ismeri  az  érintett 

-  Hogyan  lehetséges  a  kapcsolatfelvétel  a  politikai  szereplő  számára  a 

Facebook-on keresztül? 

 
 
Utólagos hatósági ellenőrzés 

Nem elegendő a GDPR-nek való megfelelés, azt igazolni is kell tudni a Hatóság felé. 
Az  adatkezelők  kötelezettsége  ennek  érdekében,  hogy  különféle  adatok  –  naplók, 
metaadatok,  szerződések,  aggregált  adatok  –  létrehozásával  és  megőrzésével 
igazolni tudják azt, hogy az adatkezelés során megfelelően jártak el, és mely típusú 
adatokat,  mettől,  meddig,  milyen  mennyiségben,  milyen  célból  kezeltek,  mely 
forrásból.  A  GDPR  30.  cikke  szerinti  nyilvántartás  szükséges,  de  nem  elégséges 
önmagában  a  jogszerű  adatkezelés  igazolására.  Amennyiben  az  adatkezelésre 
vonatkozó valamennyi információ azonnal törlésre kerül az adatkezelést, a kampányt 
követően, és a Hatóság emiatt nem tudja az adatkezelés jogszerűségét megfelelően 
ellenőrizni, akkor a Hatóság megállapíthatja az elszámoltathatóság elvének – azaz a 
GDPR 5. cikk (2) bekezdésének – sérelmét. 

 
 
A Hatóság a fenti követelményeknek, illetve az ajánlásban foglaltaknak meg nem felelő 
politikai célú adatkezeléseket a jövőben is kiemelten fogja vizsgálni, és meg fogja tenni 
a megfelelő lépéseket a jogszerűség és az érintettek jogainak védelme érdekében. 

 
 
A jelen ajánlásban foglaltakról részletes jogi álláspont olvasható az alábbi, közzétett 
joganyagokban:  

2022. évi parlamenti választásokkal kapcsolatos kampányhívások:  

https://naih.hu/adatvedelmi-jelentesek/file/866-a-hatosag-altal-folytatott-vizsgalatok-
megallapitasai-a-2022-tavaszi-parlamenti-valasztasokkal-kapcsolatos-
kampanyhivasokkal-osszefuggo-adatkezeleseirol 

 

 

8 

Politikai pártok és szervezetek adatkezelésével kapcsolatos adatvédelmi 
követelmények: 

https://naih.hu/adatvedelmi-ajanlasok/file/332-a-nemzeti-adatvedelmi-es-
informacioszabadsag-hatosag-ajanlasa-a-politikai-partok-es-szervezetek-
adatkezelesevel-kapcsolatos-egyes-adatvedelmi-kovetelmenyekrol 

Tömeges sms-ekkel összefüggő adatkezelés: 

https://naih.hu/adatvedelmi-jelentesek/file/905-jelentes-tomeges-kampany-sms-ekkel-
osszefuggesben-megvalosult-adatkezelessel-kapcsolatban 

Tömeges sms-ekkel összefüggő adatkezelés: 

https://naih.hu/adatvedelmi-jelentesek/file/865-jelentes-a-2022-marcius-29-i-
tomeges-kampany-sms-kuldessel-osszefuggesben-megvalosult-adatkezelessel-
kapcsolatban 

Egy politikai párt kampányával összefüggő adatkezelés: 

https://naih.hu/adatvedelmi-jelentesek/file/848-jelentes-a-nemzeti-adatvedelmi-es-
informacioszabadsag-hatosag-hivatalbol-inditott-vizsgalatanak-megallapitasairol-a-
parbeszed-magyarorszagert-part-altal-2022-marcius-16-an-kuldott-kampany-
emailekkel-osszefuggo-adatkezelessel-kapcsolatban 

Személyes adatok kezelése Facebook-Messenger kampány során: 

https://naih.hu/hatarozatok-vegzesek?download=853:szemelyes-adatok-kezelese-
facebook-messenger-kampany-soran  

Előválasztással kapcsolatos adatkezelés: 

https://naih.hu/adatvedelmi-jelentesek/file/901-jelentes-elovalasztassal-kapcsolatos-
keretlen-megkeresessel-torteno-adatkezelesrol 

Választásokkal kapcsolatos adatkezelések: 

https://naih.hu/adatvedelmi-ajanlasok/file/145-a-nemzeti-adatvedelmi-es-
informacioszabadsag-hatosag-ajanlasa-a-valasztasokkal-kapcsolatos-
adatkezelesekrol 

 
 
Budapest, 2024. április 30. 

 

 

 

Dr. habil. Péterfalvi Attila 

elnök 

c. egyetemi tanár 

9 

