 

 

 

 

 

 

Αθήνα, 12-02-2024 

Αριθ. Πρωτ.: 521 

 

 

ΓΝΩΜΟΔΟΤΗΣΗ 2/2024 

Η  Αρχή  Προστασίας  Δεδομένων  Προσωπικού  Χαρακτήρα  συνήλθε  μετά  από 
πρόσκληση  του  Προέδρου  της  σε    συνεδρίαση  στην  έδρα  της  την  6η-02-2024, 
προκειμένου να εκδώσει γνώμη επί σχεδίου νόμου κατόπιν σχετικού αιτήματος του 
Υπουργείου  Ψηφιακής  Διακυβέρνησης.  Παρέστησαν  ο  Πρόεδρος  της  Αρχής 
Κωνσταντίνος Μενουδάκος, ως εισηγητής, και τα τακτικά μέλη της Αρχής Σπυρίδων 
Βλαχόπουλος,  Κωνσταντίνος  Λαμπρινουδάκης,  Χαράλαμπος  Ανθόπουλος,  Χρήστος 
Καλλονιάτης, Αικατερίνη Ηλιάδου και Γρηγόρης Τσόλιας. Παρόντες χωρίς δικαίωμα 
ψήφου ήταν  η Φωτεινή Καρβέλα, η Κυριακή Καρακάση  και ο Κων/νος Λιμνιώτης, 
ειδικοί  επιστήμονες,  ως  βοηθοί  εισηγητή,  και  η  Ειρήνη  Παπαγεωργοπούλου, 
υπάλληλος του τμήματος διοικητικών υποθέσεων της Αρχής, ως γραμματέας. 

 

Η Αρχή έλαβε υπόψη τα παρακάτω:  

Το  Υπουργείο  Ψηφιακής  Διακυβέρνησης  με  το  υπ’  αριθμ.  πρωτ.  Αρχής  
Γ/ΕΙΣ/824/2.2.24  έγγραφο  απέστειλε  σχέδιο  νόμου  (στο  εξής:  ΣχΝ)  σχετικά  με  τη 
λήψη μέτρων  για την εφαρμογή του Κανονισμού (ΕΕ) 2022/2065 του Ευρωπαϊκού 
Κοινοβουλίου και του Συμβουλίου της 19ης Οκτωβρίου 2022 σχετικά με την ενιαία 

 

 
Λεωφ. Κηφισίας 1-3, 11523 Αθήνα 
Τ: 210 6475 600 • E: contact@dpa.gr  • www.dpa.gr 

1 

αγορά ψηφιακών υπηρεσιών και την τροποποίηση της οδηγίας 2000/31/ΕΚ (Πράξη 
για τις ψηφιακές υπηρεσίες, στο εξής: Πράξη), αιτούμενο την έκδοση γνωμοδότησης. 
Ειδικότερα,  εκπρόσωποι  της  Αρχής  συμμετείχαν  στην  Ομάδα  Εργασίας  που 
συγκροτήθηκε δυνάμει της με αριθ. πρωτ. 20296ΕΞ2023/24-04-2023 Απόφασης του 
Υπουργείου Ψηφιακής Διακυβέρνησης και είχε ως αντικείμενο τον συντονισμό των 
ενεργειών για την προσαρμογή της εθνικής νομοθεσίας στις προβλέψεις της Πράξης.  

H Πράξη τίθεται σε εφαρμογή από τις 17.02.20241, σύμφωνα με το άρθρο 93 αυτής.  

Σύμφωνα με το άρθρο 288 ΣΛΕΕ, η Πράξη έχει άμεση εφαρμογή σε όλα τα κράτη 
μέλη, τα οποία υποχρεούνται να λάβουν τα αναγκαία μέτρα για την προσαρμογή της 
εθνικής νομοθεσίας τους.  

Το ανωτέρω ΣχΝ περιλαμβάνει διατάξεις που θεσπίζουν μέτρα εσωτερικού δικαίου 
για  την  πλήρη  και  αποτελεσματική  εφαρμογή  της  Πράξης2,  βασικός  στόχος  της 
οποίας είναι η προαγωγή της υπεύθυνης και επιμελούς συμπεριφοράς των παρόχων 
ενδιάμεσων υπηρεσιών3 και ιδίως των επιγραμμικών πλατφορμών, όπως τα μέσα 
κοινωνικής δικτύωσης και οι επιγραμμικές αγορές (online marketplaces, app stores), 
προκειμένου  να  διασφαλιστεί  ένα  ασφαλές  επιγραμμικό  περιβάλλον  εντός  του 
οποίου οι πολίτες της ΕΕ θα μπορούν να ασκούν ελεύθερα τα θεμελιώδη δικαιώματά 
τους. Αναγνωρίζοντας τον ιδιαίτερο ρόλο που διαδραματίζουν με αυξανόμενο ρυθμό 
τα τελευταία χρόνια οι επιγραμμικές πλατφόρμες στην οικονομία και την κοινωνία, η 
Πράξη  επιβάλλει  στους  παρόχους  ενδιάμεσων  υπηρεσιών  υποχρεώσεις  δέουσας 
επιμέλειας, ανάλογα με τη φύση των υπηρεσιών που παρέχουν, και το μέγεθός τους4. 

                                                           
1 Εκτός από τις διατάξεις των άρθρων 24 παρ. 2, 3 και 6, 33 παρ. 3 έως 6, 37 παρ. 7, 40 παρ. 13, 43 και 
του Κεφαλαίου IV, τμήματα 4, 5 και 6 που τέθηκαν σε εφαρμογή από τις 16.11.2022. 
2 Βλ. και την Αιτιολογική Έκθεση της σχετικής Ανάλυσης Συνεπειών Ρύθμισης (υπό Α.1) 
3 Όπου, σύμφωνα με το άρθρο 3 στοιχ. ζ’ της Πράξης, «ενδιάμεση υπηρεσία» μπορεί να είναι μία από 
τις  ακόλουθες  υπηρεσίες  της  κοινωνίας  των  πληροφοριών:  i)  «απλή  μετάδοση»:  συνίσταται  στη 
μετάδοση,  σε  δίκτυο  επικοινωνιών,  πληροφοριών  που  παρέχει  αποδέκτης  της  υπηρεσίας,  ή  στην 
παροχή πρόσβασης σε δίκτυο επικοινωνιών· ii) «προσωρινή αποθήκευση»: συνίσταται στη μετάδοση, 
σε δίκτυο επικοινωνιών, πληροφοριών που παρέχει αποδέκτης της υπηρεσίας, και περιλαμβάνει την 
αυτόματη,  ενδιάμεση  και  προσωρινή  αποθήκευση  των  εν  λόγω  πληροφοριών,  η  οποία 
πραγματοποιείται  με  αποκλειστικό  σκοπό  να  καταστεί  αποτελεσματικότερη  η  μεταγενέστερη 
μετάδοση  των  πληροφοριών  σε  άλλους  αποδέκτες  κατόπιν  αιτήματός  τους·  iii)  «φιλοξενία»: 
συνίσταται  στην  αποθήκευση  πληροφοριών  που  παρέχει  αποδέκτης  της  υπηρεσίας,  κατόπιν 
αιτήματός του· 
4 Βλ. Αιτιολογικές  Σκέψεις 51-57 της Πράξης  (Κανονισμός για την ενιαία αγορά ψηφιακών υπηρεσιών  
και την τροποποίηση της Οδηγίας 2000/31/ΕΚ). 

 

2 

Με την προσέγγιση αυτή, η οποία καθίσταται ιδιαιτέρως εμφανής στο Κεφάλαιο ΙΙΙ 
της  Πράξης,  στο  οποίο  προβλέπονται  οι  υποχρεώσεις  που  επιβάλλονται  στους 
παρόχους ενδιάμεσων υπηρεσιών  στο σύνολό τους (Τμήμα 1), αλλά και αναλόγως 
με τις υπηρεσίες που παρέχουν (Τμήματα 2, 3, 4) και την εμβέλειά τους5 (Τμήμα 5), 
επιτυγχάνεται η αναλογική και δίκαιη επιβάρυνση όλων των παρόχων ενδιάμεσων 
ψηφιακών υπηρεσιών και τα εντοπισθέντα προβλήματα αντιμετωπίζονται μόνο εκεί 
όπου προκύπτουν, χωρίς να επιβαρύνονται υπερβολικά πάροχοι τους οποίους δεν 
αφορούν  αυτά  τα  προβλήματα.  Στο  ίδιο  πνεύμα  κινούνται  και  οι  διατάξεις  του 
Κεφαλαίου  IV  για  την  εφαρμογή  και  επιβολή  της  Πράξης,  οι  οποίες  προβλέπουν, 
μεταξύ  άλλων,  ενισχυμένη  εποπτεία  των  εκάστοτε  επιβαλλόμενων  διορθωτικών 
μέτρων  σε  περίπτωση  παράβασης  υποχρεώσεων  από  πολύ  μεγάλη  επιγραμμική 
πλατφόρμα  ή  από  πολύ  μεγάλη  επιγραμμική  μηχανή  αναζήτησης6  καθώς  και 
δυνατότητα παρέμβασης της Επιτροπής κατά τα ειδικότερα προβλεπόμενα ιδίως στο 
άρθρο 56 της Πράξης.  

Εξάλλου, οι πολίτες της Ένωσης εκτίθενται σε ολοένα αυξανόμενους κινδύνους στο 
διαδίκτυο,  από  τη  διάδοση  παράνομου  περιεχομένου  και  δραστηριοτήτων  μέχρι 
περιορισμούς στη δυνατότητα έκφρασης και άλλες επιζήμιες κοινωνικές συνέπειες. 
Τα μέτρα που προβλέπονται στην εν λόγω Πράξη αναμένεται να βελτιώσουν, όπως 
προκύπτει από τις ίδιες τις αιτιολογικές της σκέψεις, σημαντικά αυτήν την κατάσταση 
με την παροχή ενός σύγχρονου πλαισίου, το οποίο διαφυλάσσει αποτελεσματικά τα 
δικαιώματα και τα έννομα συμφέροντα όλων των εμπλεκόμενων μερών, κυρίως των 
πολιτών της Ένωσης. Με την Πράξη εισάγονται σημαντικές εγγυήσεις, ώστε οι πολίτες 
να μπορούν να εκφράζονται ελεύθερα, με παράλληλη ενίσχυση της αυτενέργειας των 
χρηστών στο επιγραμμικό περιβάλλον, καθώς και της δυνατότητας άσκησης άλλων 
θεμελιωδών  δικαιωμάτων,  όπως  το  δικαίωμα  πραγματικής  προσφυγής,  η 
απαγόρευση των διακρίσεων, τα δικαιώματα του παιδιού, αλλά και της  προστασίας 
των δεδομένων προσωπικού χαρακτήρα και της ιδιωτικής ζωής στο διαδίκτυο (με την 

                                                           
5 Η εμβέλεια των πλατφορμών εκφράζεται σε αριθμό αποδεκτών της παρεχόμενης υπηρεσίας. Βλ. 
άρθρο 33  της Πράξης (Κανονισμός για την ενιαία αγορά ψηφιακών υπηρεσιών  και την τροποποίηση 
της Οδηγίας 2000/31/ΕΚ). 
6 Βλ. άρθρο 75 της Πράξης σε συνδυασμό με τα άρθρα 33 επ. αυτής.  

 

3 

επιφύλαξη υπέρ της εν γένει σχετικής ενωσιακής νομοθεσίας, όπως αναλύεται στη 
συνέχεια).  

και  αξιόπιστου 

Επομένως, ενόψει των ανωτέρω προκύπτει ότι η Πράξη εναρμονίζει τους κανόνες για 
τις ενδιάμεσες υπηρεσίες στην εσωτερική αγορά, με στόχο τη διασφάλιση ασφαλούς, 
προβλέψιμου 
επιγραμμικού  περιβάλλοντος,  στο  οποίο 
αντιμετωπίζονται  η  διάδοση  παράνομου  περιεχομένου  στο  διαδίκτυο  και  οι 
κοινωνικοί  κίνδυνοι  που  μπορεί  να  προκαλέσει  η  διάδοση  παραπληροφόρησης  ή 
άλλου περιεχομένου, και στο οποίο προστατεύονται αποτελεσματικά τα θεμελιώδη 
δικαιώματα και διευκολύνεται η καινοτομία7. 

Συμπληρωματικά  προς  τα  ανωτέρω,  σημειώνεται  ως  μείζονος  σημασίας  και  η 
επιφύλαξη  υπέρ  του  ΓΚΠΔ,  της  Οδηγίας  2002/58/ΕΚ  και  της  εν  γένει  ενωσιακής 
νομοθεσίας για την προστασία των δεδομένων προσωπικού χαρακτήρα, που τίθεται 
στο άρθρο 2 παρ. 4 στοιχ. ζ’ της Πράξης, δυνάμει της οποίας το νομικό πλαίσιο για 
την προστασία των προσωπικών δεδομένων εξακολουθεί να διαπερνά ερμηνευτικά 
τα σχετικώς ανακύπτοντα από την εφαρμογή της Πράξης ζητήματα.   

Το  προαναφερόμενο  ΣχΝ  που  τίθεται  ενώπιον  της  Αρχής,  έχει  ως  στόχο  την 
προσαρμογή  της  ισχύουσας  εθνικής  νομοθεσίας,  η  οποία  επιτυγχάνεται  με  τις 
διατάξεις του σχετικά με: 

α) τον ορισμό του Συντονιστή Ψηφιακών Υπηρεσιών και των αρμόδιων αρχών στις 
οποίες  παρέχεται  εξουσία  επίβλεψης  των  παρόχων  ενδιάμεσων  υπηρεσιών  και 
επιβολής της Πράξης, καθώς και της ρύθμισης των επιμέρους αρμοδιοτήτων τους (βλ. 
και σχετικές υποχρεώσεις οι οποίες απορρέουν ιδίως από τα άρθρα 49 και 50 της 
Πράξης). 

β) τη διασφάλιση ότι οι εντολές ανάληψης δράσης κατά παράνομου περιεχομένου 
και οι εντολές παροχής πληροφοριών που εκδίδονται από τις αρμόδιες δικαστικές ή 
διοικητικές αρχές πληρούν κατά το περιεχόμενό τους τις απαιτήσεις της Πράξης (βλ. 
και σχετικές υποχρεώσεις οι οποίες απορρέουν ιδίως από το άρθρο 9 της Πράξης). 

                                                           
7 Βλ. και την Αιτιολογική Έκθεση της σχετικής Ανάλυσης Συνεπειών Ρύθμισης (υπό Α.1)  

 

4 

γ) τη σύσταση εθνικής Συμβουλευτικής Επιτροπής για τις Ψηφιακές Υπηρεσίες και τον 
καθορισμό των αρμοδιοτήτων της. 

δ)  τον  καθορισμό  της  διαδικασίας  επιβολής  αναλογικών  και  αποτελεσματικών 
κυρώσεων που δύναται να επιβληθούν σε παρόχους ενδιάμεσων υπηρεσιών για τις 
παραβάσεις της Πράξης και του νόμου που προτείνεται με το παρόν σχέδιο νόμου 
(βλ.  και  σχετικές  υποχρεώσεις  που  απορρέουν ιδίως  από  τα  άρθρα  51  και  52  της 
Πράξης). 

ε) τη ρύθμιση ζητημάτων έννομης προστασίας και του δικαιώματος προσφυγής κατά 
των αποφάσεων του Συντονιστή και των λοιπών αρμόδιων αρχών. 

στ) τη δημιουργία Μητρώου των εγκατεστημένων στην Ελλάδα παρόχων ενδιάμεσων 
υπηρεσιών και τον καθορισμό της διαδικασίας και του τρόπου τήρησής του. 

Ειδικότερα, στο Κεφάλαιο Α’ περιλαμβάνονται διατάξεις που αφορούν στο σκοπό, 
στο  αντικείμενο  και  στους  ορισμούς  του  σχεδίου  νόμου.  Στο  Κεφάλαιο  Β’ 
προβλέπεται  ο  ορισμός  του  εθνικού  Συντονιστή  Ψηφιακών  Υπηρεσιών  και  των 
αρμόδιων  αρχών,  στις  οποίες  παρέχεται  εξουσία  επίβλεψης  των  παρόχων 
ενδιάμεσων υπηρεσιών και επιβολής της Πράξης στην Ελλάδα, καθώς και η ρύθμιση 
των  επιμέρους  αρμοδιοτήτων  τους  και  του  πλαισίου  συνεργασίας  μεταξύ  τους. 
Ειδικότερα,  ως  Συντονιστής  Ψηφιακών  Υπηρεσιών  ορίζεται  η  Εθνική  Επιτροπή 
Τηλεπικοινωνιών και Ταχυδρομείων (εφεξής, ΕΕΤΤ) και ως αρμόδιες αρχές ορίζονται 
το  Εθνικό  Συμβούλιο  Ραδιοτηλεόρασης  (εφεξής,  ΕΣΡ)  και  η  Αρχή  Προστασίας 
Δεδομένων  Προσωπικού  Χαρακτήρα.  Επίσης,  η  Διεύθυνση  Δίωξης  Ηλεκτρονικού 
Εγκλήματος  της  Ελληνικής  Αστυνομίας  ορίζεται  ως  η  αρμόδια  αρχή  για  τη  λήψη 
αναφορών  υπονοιών  τέλεσης  ποινικών  αδικημάτων,  ενώ  προβλέπεται  ειδικότερο 
πλαίσιο συνεργασίας με λοιπές αρχές, με ειδική αναφορά στο Υπουργείο Ανάπτυξης. 
Περαιτέρω, εισάγονται ρυθμίσεις για τη διεξαγωγή ερευνών και συλλογή στοιχείων 
στο  πλαίσιο  εφαρμογής  της  Πράξης,  καθώς  και  η  υποχρέωση  ελάχιστου 
περιεχόμενου προς τις εθνικές δικαστικές ή διοικητικές αρχές που εκδίδουν, προς 
παρόχους  ενδιάμεσων  υπηρεσιών,  εντολές  ανάληψης  δράσης  κατά  παράνομου 

 

5 

περιεχομένου8  και  εντολές  παροχής  πληροφοριών.  Επιπλέον,  προβλέπεται  η 
σύσταση  Συμβουλευτικής  Επιτροπής  για  τις  Ψηφιακές  Υπηρεσίες  στο  Υπουργείο 
Ψηφιακής Διακυβέρνησης, η οποία θα αποτελεί συμβουλευτικό όργανο για θέματα 
ψηφιακών υπηρεσιών και προσδιορίζεται το πεδίο αρμοδιοτήτων της, η εσωτερική 
της δομή και ο τρόπος λειτουργίας της, καθώς και η σύσταση Μητρώου Παρόχων 
Ενδιάμεσων Υπηρεσιών και διευκρινίζονται ο τρόπος και τα στοιχεία εγγραφής σε 
αυτό.  

Στο Κεφάλαιο Γ’ εισάγονται διατάξεις που αφορούν στις επιβαλλόμενες κυρώσεις σε 
περίπτωση παράβασης διατάξεων της Πράξης και του προτεινόμενου σχεδίου νόμου, 
καθώς και στο δικαίωμα δικαστικής προσφυγής κατά των κανονιστικών αποφάσεων, 
κατά  των  αποφάσεων  του  Συντονιστή  ή  των  αρμοδίων  αρχών  περί  επιβολής 
κυρώσεων και κατά των λοιπών ατομικών διοικητικών αποφάσεων που εκδίδονται 
από τον Συντονιστή ή τις αρμόδιες αρχές. Επιπλέον, προβλέπονται ρυθμίσεις για την 
σύνταξη  ετήσιων  εκθέσεων  δραστηριοτήτων  από  τον  Συντονιστή  Ψηφιακών 
Υπηρεσιών  και  για  τη  δημιουργία  και  πλήρωση  νέων  θέσεων  προσωπικού    στον 
Συντονιστή  Ψηφιακών  Υπηρεσιών  για  τις  ανάγκες  εφαρμογής  της  Πράξης.  Τέλος, 
προβλέπεται  η  κάλυψη  δαπανών  της  ΕΕΤΤ  για  την  εφαρμογή  των  διατάξεων  της 
Πράξης,  ενώ  δίνεται  και  η  δυνατότητα  επιβολής  τελών  από  τον  Συντονιστή  σε 
παρόχους ενδιάμεσων υπηρεσιών. 

Στο  Κεφάλαιο  Δ’  περιλαμβάνονται  διατάξεις  με  τις  απαραίτητες  τροποποιήσεις 
υφιστάμενων νομοθετημάτων, καθώς και οι απαραίτητες εξουσιοδοτικές διατάξεις 
για  την  εφαρμογή  του  νέου  νόμου.  Στο  Κεφάλαιο  E’  περιλαμβάνονται  λοιπές 
ρυθμίσεις του Υπουργείου Ψηφιακής Διακυβέρνησης, ενώ στο Κεφάλαιο ΣΤ΄ ορίζεται 
η έναρξη ισχύος του νόμου9.  

Οι διατάξεις του υπό εξέταση ΣχΝ που άπτονται των αρμοδιοτήτων της Αρχής, είναι 
αυτές των άρθρων: α) 5 περί του ορισμού των αρμοδίων αρχών, μεταξύ των οποίων 

                                                           
8 Σύμφωνα με το άρθρο 3 στοιχ. η της Πράξης, παράνομο περιεχόμενο ορίζεται ως «κάθε πληροφορία, 
η  οποία,  από  μόνη  της  ή  σε  σύνδεση  με  μια  δραστηριότητα,  συμπεριλαμβανομένης  της  πώλησης 
προϊόντων  ή  της  παροχής  υπηρεσιών,  δεν  συμμορφώνεται  με  το  ενωσιακό  δίκαιο  ή  το  δίκαιο 
οποιουδήποτε  κράτους  μέλους,  ανεξάρτητα  από  το  ακριβές  αντικείμενο  ή  τη  φύση  του  δικαίου 
αυτού» 
9 Βλ. ωσαύτως σχετική Ανάλυση Συνεπειών Ρύθμισης του υπό εξέταση Σχεδίου Νόμου. 

 

6 

περιλαμβάνεται και η Αρχή, β) 6 περί της δυνατότητας συμμετοχής της Αρχής στο 
Ευρωπαϊκό Συμβούλιο Ψηφιακών Υπηρεσιών, γ) 8 περί της συνεργασίας μεταξύ του 
Συντονιστή και των αρμόδιων αρχών για την εκπλήρωση των καθηκόντων τους, δ) 11 
περί των Εξουσιών του Συντονιστή Ψηφιακών Υπηρεσιών και των αρμόδιων αρχών, 
ε) 14 σχετικά με τη Συμβουλευτική Επιτροπή για τις Ψηφιακές Υπηρεσίες, στ) 16 περί 
Κυρώσεων,  ζ)  17  περί  Δικαιώματος  Δικαστικής  Προσφυγής,  η)  18  περί  Εκθέσεων 
δραστηριοτήτων,  θ)  23  παρ.  6  περί  της  εξουσιοδοτικής  διάταξης  για  την  έκδοση 
Κοινής Πράξης του Συντονιστή Ψηφιακών Υπηρεσιών και των αρμοδίων αρχών και ι) 
23 παρ. 7 περί της διαδικασίας είσπραξης των προστίμων και περιοδικών χρηματικών 
ποινών που επιβάλλει η Αρχή. 

Η Αρχή, μετά από εξέταση των ανωτέρω διατάξεων του υποβληθέντος ΣχΝ σε σχέση 
με τις εφαρμοστικές διατάξεις της Πράξης, αφού έλαβε υπόψη της τις με αριθ. πρωτ. 
Γ/ΕΞΕ/735/01-03-2021  Παρατηρήσεις  της  προς  τη  Διεύθυνση  Ευρωπαϊκών 
Υποθέσεων  και  Διμερών  Θεμάτων  της  Βουλής  των  Ελλήνων  επί  της  πρότασης 
Κανονισμού  σχετικά  με  την  ενιαία  αγορά  ψηφιακών  υπηρεσιών  (πράξη  για  τις 
ψηφιακές  υπηρεσίες,  Digital  Services  Act)  και  την  τροποποίηση  της  Οδηγίας 
2000/31/ΕΚ  και αφού άκουσε τον εισηγητή, τις διευκρινίσεις των βοηθών εισηγητή, 
κατόπιν διεξοδικής συζήτησης, 

 

ΕΚΔΙΔΕΙ ΤΗΝ ΑΚΟΛΟΥΘΗ ΓΝΩΜΟΔΟΤΗΣΗ 

 

Α. Εισαγωγικές παρατηρήσεις 

 

1. 
Σύμφωνα  με  τις  διατάξεις  των  άρθρων  51  και  55  του  Γενικού  Κανονισμού 
Προστασίας  Δεδομένων  (EE)  2016/679  (εφεξής,  ΓΚΠΔ)  και  του  άρθρου  9  του  ν. 
4624/2019 (ΦΕΚ Α΄ 137), η Αρχή έχει αρμοδιότητα να εποπτεύει την εφαρμογή των 
διατάξεων  του  ΓΚΠΔ,  του  νόμου  αυτού  και  άλλων  ρυθμίσεων  που  αφορούν  την 
προστασία του ατόμου από την επεξεργασία προσωπικών δεδομένων. 

Σύμφωνα με το άρθρο 57 παρ. 1 στοιχ. γ’ ΓΚΠΔ και το άρθρο 13 παρ. 1 του ν. 

7 

2. 

 

4624/2019, η Αρχή παρέχει γνώμη για κάθε ρύθμιση που πρόκειται να περιληφθεί σε 
νόμο  ή  κανονιστική  πράξη,  η  οποία  αφορά  επεξεργασία  δεδομένων  προσωπικού 
χαρακτήρα. 

3. 
Σύμφωνα  με  το  άρθρο  67  παρ.  2  του  ν.  4624/2019,  κατά  την  εκπόνηση 
σχεδίων νόμου ή κανονιστικών πράξεων, τα οποία αφορούν επεξεργασία δεδομένων 
προσωπικού χαρακτήρα από αρμόδιες αρχές για τους σκοπούς του άρθρου 43 του 
ίδιου νόμου ή συνδέονται με αυτή ζητείται εγκαίρως η γνώμη της Αρχής. 

4. 
Ο  σεβασμός  στην  ιδιωτική  ζωή  των  προσώπων  και    η  προστασία  των 
προσωπικών  δεδομένων  κατοχυρώνονται  τόσο  στο  άρθρο  8  της  Ευρωπαϊκής 
Σύμβασης των Δικαιωμάτων του Ανθρώπου (ΕΣΔΑ), όσο και στην Σύμβαση 108/1981 
του  Συμβουλίου  της  Ευρώπης  για  την  προστασία  του  ατόμου  από  την 
αυτοματοποιημένη  επεξεργασία  πληροφοριών προσωπικού  χαρακτήρα  καθώς  και 
στα άρθρα 7 και 8 του Χάρτη των Θεμελιωδών Δικαιωμάτων της Ευρωπαϊκής Ένωσης.   

5. 
Σύμφωνα  με  το  άρθρο  9Α  του  Συντάγματος  «Καθένας  έχει  δικαίωμα 
προστασίας από τη συλλογή, επεξεργασία και χρήση, ιδίως με ηλεκτρονικά μέσα, των 
προσωπικών  του  δεδομένων,  όπως  νόμος  ορίζει.  Η  προστασία  των  προσωπικών 
δεδομένων διασφαλίζεται από ανεξάρτητη αρχή, που συγκροτείται και λειτουργεί, 
όπως νόμος ορίζει». 

 

Β. Παρατηρήσεις στα επιμέρους άρθρα του σχεδίου νόμου  

 

1. 

Άρθρο 5 ΣχΝ 

Με  τη  διάταξη  αυτή  ορίζονται  ο  Συντονιστής  ψηφιακών  υπηρεσιών  και  οι  λοιπές 
αρμόδιες αρχές, στις οποίες ανατίθεται η επίβλεψη της εφαρμογής και η επιβολή της 
Πράξης,  σύμφωνα  με  το  άρθρο  49  παρ.  1  αυτής.  Ειδικότερα,  η  Αρχή  ορίζεται  ως 
αρμόδια  αρχή  για  την  επίβλεψη  των  παρόχων  ενδιάμεσων  υπηρεσιών  και  την 
επιβολή των ρυθμίσεων των άρθρων 26 παρ. 1 στοιχ. δ’ και 3 και 28 της Πράξης.  

Το  άρθρο  26  παρ.  1  στοιχ.  δ’  της  Πράξης  θέτει  στους  παρόχους  επιγραμμικών 
πλατφορμών που παρουσιάζουν διαφημίσεις στις επιγραμμικές διεπαφές τους, την 

 

8 

υποχρέωση  να  διασφαλίζουν  ότι  για  κάθε  συγκεκριμένη  διαφήμιση  που 
παρουσιάζεται  σε  κάθε  μεμονωμένο  αποδέκτη,  αυτός  μπορεί  να  αναγνωρίσει  με 
σαφή, συνοπτικό και μη διφορούμενο τρόπο και σε πραγματικό χρόνο σημαντικές 
πληροφορίες άμεσα και εύκολα προσβάσιμες από τη διαφήμιση σχετικά με τις κύριες 
παραμέτρους που χρησιμοποιούνται για τον καθορισμό του αποδέκτη στον οποίο 
παρουσιάζεται η διαφήμιση και, κατά περίπτωση, σχετικά με τον τρόπο αλλαγής των 
παραμέτρων αυτών. Η υποχρέωση αυτή είναι πολύ σημαντική, αν αναλογιστεί κανείς 
τον  πρωταγωνιστικό  ρόλο  που  διαδραματίζει  η  επιγραμμική  διαφήμιση  στο 
επιγραμμικό περιβάλλον, όπως πχ σε σχέση με τις επιγραμμικές πλατφόρμες, όπου 
η  παροχή  της  υπηρεσίας  αμείβεται  συχνά  μέσω  διαφημιστικών  εσόδων10.  Η 
επιγραμμική  διαφήμιση  μπορεί  να  ελλοχεύει  σημαντικούς  κινδύνους,  όπως  π.χ. 
διαφημίσεις  που  αποτελούν  αυτές  καθαυτές  παράνομο  περιεχόμενο,  ή  παρέχουν 
οικονομικά  κίνητρα  για  τη  διάδοση  παράνομου  περιεχομένου  ή  μεροληπτικές 
διαφημίσεις, που έχουν επιπτώσεις στην ίση μεταχείριση και στις ίσες ευκαιρίες των 
πολιτών  ή  γενικότερα  στοχευμένες  διαφημίσεις  βάσει  ενδεχομένως  «κατάρτισης 
προφίλ» του αποδέκτη της διαφήμισης. Ως εκ τούτου, οι αποδέκτες της υπηρεσίας 
θα  πρέπει  να  έχουν  άμεση  πρόσβαση  σε  πληροφορίες  σχετικά  με  τις  κύριες 
παραμέτρους που χρησιμοποιεί ο πάροχος για να αποφασίσει ότι μια συγκεκριμένη 
διαφήμιση  θα  παρουσιαστεί  σε  συγκεκριμένο  αποδέκτη.  Οι  πληροφορίες  αυτές 
πρέπει να παρέχουν ουσιώδεις εξηγήσεις σχετικά με τη λογική που χρησιμοποιείται 
για το σκοπό αυτό, μεταξύ άλλων όταν αυτή βασίζεται σε κατάρτιση προφίλ.  

Αναλυτικότερα,  οι  εξηγήσεις  αυτές  θα  πρέπει  να  περιλαμβάνουν  πληροφορίες 
σχετικά με τη μέθοδο που χρησιμοποιείται για την παρουσίαση της διαφήμισης και 
κατά  περίπτωση  τα  βασικά  κριτήρια  κατάρτισης  προφίλ  που  χρησιμοποιούνται, 
καθώς και τα μέσα που έχει ο αποδέκτης στη διάθεσή του για να τροποποιήσει τα 
ιδίως  μέσω  της  τεχνικής 
κριτήρια  αυτά.  Οι  κίνδυνοι  κατάρτισης  προφίλ 

                                                           
10 Βλ. Αιτ. Σκ. 68 της Πράξης.  

 

9 

«microtargeting»11  είναι  γνωστοί12  και  είναι  ιδιαίτερα  έντονοι  στο  πλαίσιο  της 
επιγραμμικής  διαφήμισης,  όπου  η  παρουσίαση  στους  αποδέκτες  της  υπηρεσίας 
διαφημίσεων  που  βασίζονται  σε  τεχνικές  στόχευσης  και  ανταποκρίνονται  στα 
ενδιαφέροντά τους μπορεί να έχει ιδιαίτερα σοβαρές αρνητικές επιπτώσεις και να 
επηρεάσει σε ορισμένες περιπτώσεις αρνητικά ολόκληρες κοινωνικές ομάδες ή να 
οξύνει  κοινωνικά  δεινά,  συμβάλλοντας  πχ  σε  εκστρατείες  παραπληροφόρησης  ή 
εισάγοντας διακρίσεις εις βάρος ορισμένων ομάδων.  

Λαμβάνοντας  υπόψη  ότι  οι  επιγραμμικές  πλατφόρμες  αποτελούν  ιδιαίτερα 
ευαίσθητα  περιβάλλοντα  για  τις  ως  άνω  πρακτικές  και  παρουσιάζουν  υψηλότερο 
κοινωνικό κίνδυνο, ο ενωσιακός νομοθέτης απαγόρευσε με την παράγραφο 3 του 
άρθρου  26  της  Πράξης  στους  παρόχους  επιγραμμικών  πλατφορμών  να 
παρουσιάζουν σε αποδέκτες της υπηρεσίας διαφημίσεις βάσει κατάρτισης προφίλ, 
όπως  ορίζεται  στο  άρθρο  4  σημείο  4  του  ΓΚΠΔ,  με  τη  χρήση  ειδικών  κατηγοριών 
ευαίσθητων προσωπικών δεδομένων κατ’ άρθρο 9 παρ. 1 ΓΚΠΔ.  Αξίζει σχετικά να 
υπομνησθεί  ότι  οι  ανωτέρω  υποχρεώσεις  που  τίθενται  στους  παρόχους 
επιγραμμικών  πλατφορμών  ισχύουν  με  την  επιφύλαξη  των  λοιπών  υποχρεώσεων 
που  ισχύουν  για  αυτούς  βάσει  του  ενωσιακού  δικαίου  που  διέπει  την  προστασία 
προσωπικών δεδομένων13. 

Το  άρθρο  28  της  Πράξης  αφορά  στην  προστασία  των  ανηλίκων  στο  διαδίκτυο. 
Ειδικότερα, προβλέπει ότι 1) Οι πάροχοι επιγραμμικών πλατφορμών προσβάσιμων 
σε ανήλικους λαμβάνουν κατάλληλα και αναλογικά μέτρα για τη διασφάλιση υψηλού 
επιπέδου ιδιωτικότητας, ασφάλειας και προστασίας των ανηλίκων, στην υπηρεσία 
τους. 2) Οι πάροχοι επιγραμμικών πλατφορμών δεν παρουσιάζουν διαφημίσεις στη 

                                                           
11 Πρόκειται για τεχνική στοχευμένης επιγραμμικής διαφήμισης, σύμφωνα με την οποία αναλύονται 
προσωπικά δεδομένα ώστε να προσδιοριστούν τα ενδιαφέρονται συγκεκριμένου προσώπου ή ομάδας 
προσώπων με σκοπό τον επηρεασμό των αποφάσεών τους. Η τεχνική  microtargeting μπορεί πχ να 
χρησιμοποιηθεί  προκειμένου  ένα  πρόσωπο  ή  μια  ομάδα  προσώπων  που  χρησιμοποιεί  μια 
επιγραμμική  υπηρεσία  όπως  ένα  κοινωνικό  δίκτυο,  να  λάβει  ένα  προσωποποιημένο  μήνυμα.  Βλ. 
https://ico.org.uk/your-data-matters/be-data-aware/social-media-privacy-settings/microtargeting/ 
12 Βλ. πχ Γνώμη 3/2018 Ευρωπαίου Επόπτη Προστασίας Δεδομένων για την επιγραμμική χειραγώγηση 
και  τα  προσωπικά  δεδομένα.  Βλ.  επίσης  Κατευθυντήριες  γραμμές  της  ΟΕ  του  άρ.  29  για  την 
αυτοματοποιημένη λήψη αποφάσεων και την κατάρτιση προφίλ για τους σκοπούς του κανονισμού 
2016/679, 
https://ec.europa.eu/newsroom/article29/item-
detail.cfm?item_id=612053 
13  Πχ  Άρθρο  21,  22  ΓΚΠΔ,  διατάξεις  Οδηγίας  2002/58/ΕΚ,  για  την  αποθήκευση  πληροφοριών  σε 
τερματικό εξοπλισμό και την πρόσβαση σε πληροφορίες που αποθηκεύονται στον εξοπλισμό αυτό.  

διαθέσιμες 

στο 

 

10 

διεπαφή τους βάσει κατάρτισης προφίλ, όπως η έννοια αυτή ορίζεται στο άρθρο 4 
σημείο  4  του  ΓΚΠΔ  με  τη  χρήση  προσωπικών  δεδομένων  του  αποδέκτη  της 
υπηρεσίας, όταν γνωρίζουν με εύλογη βεβαιότητα ότι ο αποδέκτης της υπηρεσίας 
είναι  ανήλικος.  3)  Η  συμμόρφωση  με  τις  υποχρεώσεις  που  ορίζονται  στο  παρόν 
άρθρο  δεν  υποχρεώνει 
τους  παρόχους  επιγραμμικών  πλατφορμών  να 
επεξεργάζονται  πρόσθετα  προσωπικά  δεδομένα  προκειμένου  να  αξιολογούν  κατά 
πόσον ο αποδέκτης της υπηρεσίας είναι ανήλικος.  

Η  προστασία  των  ανηλίκων  αποτελεί  σημαντικό  στόχο  πολιτικής  της  Ευρωπαϊκής 
Ένωσης14.  Οι  ψηφιακές  υπηρεσίες  συλλέγουν  πλέον  και  ανταλλάσσουν  συνεχώς 
δεδομένα  για  παιδιά  και  η  διαδικασία  της  «δεδομενοποίησης»15  είναι  ιδιαίτερα 
διαδεδομένη. Προκειμένου, συνεπώς, να διασφαλισθεί η προστασία των ανηλίκων 
στο  διαδίκτυο,  η  Πράξη  επιβάλλει  τις  ως  άνω  υποχρεώσεις  στους  παρόχους 
επιγραμμικών  πλατφορμών.  Η  προστασία  των  ανηλίκων  τίθεται  εξάλλου  ως 
ζητούμενο και από τον ΓΚΠΔ, ο οποίος θεσπίζει ειδική προστασία όσον αφορά στα 
προσωπικά  δεδομένα  αυτών,  καθώς  αναγνωρίζει  ότι  τα  παιδιά  μπορεί  να  έχουν 
μικρότερη  επίγνωση  των  σχετικών  κινδύνων,  συνεπειών  και  εγγυήσεων  και  των 
δικαιωμάτων τους σε σχέση με την επεξεργασία προσωπικών δεδομένων. Τονίζει δε 
στην αιτιολογική σκέψη 38 ότι «αυτή η ειδική προστασία θα πρέπει να ισχύει ιδίως 
στη  χρήση  των  δεδομένων  προσωπικού  χαρακτήρα  με  σκοπό  την  εμπορία  ή  τη 
δημιουργία  προφίλ  προσωπικότητας  ή  προφίλ χρήστη  και  τη  συλλογή δεδομένων 
προσωπικού  χαρακτήρα  όσον  αφορά  παιδιά  κατά  τη  χρήση  υπηρεσιών  που 
προσφέρονται άμεσα σε ένα παιδί.»    

Η Αρχή χαιρετίζει την ανάθεση της εποπτείας των παραπάνω διατάξεων της Πράξης 
στην ίδια, λαμβάνοντας υπόψη ότι ο σκοπός που εξυπηρετούν αυτές είναι πλήρως 
εναρμονισμένος  με  την  αποστολή  της  Αρχής  να  εποπτεύει  την  εφαρμογή  των 

                                                           
14 Βλ. Ανακοίνωση της Επιτροπής με τίτλο «Μια ψηφιακή δεκαετία για τα παιδιά και τις νέες/τους 
νέους:   η νέα ευρωπαϊκή στρατηγική για ένα καλύτερο διαδίκτυο για τα παιδιά (BIK+)», COM(2022) 
212 final 
15 Η δεδομενοποίηση (datafication) είναι μια τεχνολογική τάση που μετατρέπει πολλές πτυχές της ζωής 
μας σε δεδομένα,  τα οποία στη συνέχεια μετατρέπονται σε πληροφορίες που αξιοποιούνται ως μια 
νέα μορφή αξίας. Βλ. Ανακοίνωση της Επιτροπής ο.π.  

 

11 

ρυθμίσεων  που  αφορούν  στην  προστασία  του  ατόμου  έναντι  της  επεξεργασίας 
προσωπικών δεδομένων. 

2.  Άρθρο 6 

Με το άρθρο 6 του ΣχΝ κατοχυρώνεται η δυνατότητα της Αρχής, ως αρμόδιας αρχής, 
να συμμετέχει χωρίς δικαίωμα ψήφου, μαζί με το Συντονιστή ψηφιακών υπηρεσιών, 
στο Ευρωπαϊκό Συμβούλιο Ψηφιακών Υπηρεσιών του άρθρου 61 της Πράξης, εφόσον 
το εκάστοτε υπό εξέταση θέμα αφορά στις επιχειρησιακές αρμοδιότητές της για την 
εφαρμογή και επιβολή των σχετικών διατάξεων του ΣχΝ και της Πράξης.  

3.  Άρθρο 8 

Το άρθρο 8 προβλέπει τη συνεργασία, παροχή αμοιβαίας συνδρομής και ανταλλαγής 
πληροφοριών  μεταξύ  του  Συντονιστή  ψηφιακών  υπηρεσιών  και  των  αρμόδιων 
αρχών,    για  την  εφαρμογή  της  Πράξης  και  των  διατάξεων  του  ΣχΝ,  εντός  των 
προθεσμιών  που  θέτει  η  Πράξη  ή  και  το  προτεινόμενο  ΣχΝ,  άλλως  εντός  της 
οριζόμενης από το αιτούμενο μέρος προθεσμίας, προκειμένου να ικανοποιούνται οι 
χρονικές προθεσμίες που ορίζει η Πράξη16. Στην παρ. 2 του άρθρου 8 εξειδικεύονται 
τα  σχετικά  με  την  ανταλλαγή  και  χρήση  δεδομένων  και  πληροφοριών μεταξύ του 
Συντονιστή  και  των  αρμόδιων  αρχών,  συμπεριλαμβανομένων  των  προσωπικών 
δεδομένων  και  των  πληροφοριών  που  εμπίπτουν  στο  επιχειρηματικό  και 
επαγγελματικό απόρρητο, στο βαθμό που είναι απαραίτητο για την εκπλήρωση των 
καθηκόντων  τους,  ενώ  κατοχυρώνεται,  σε  σχέση  με  τις  ανταλλασσόμενες 
πληροφορίες, ότι η αποδέκτρια αρχή εξασφαλίζει το ίδιο επίπεδο εμπιστευτικότητας 
με  τη  διαβιβάζουσα  αρχή.  Επιπλέον,  ορίζεται  στην  παρ.  3  του  άρθρου  αυτού  ότι 
εφόσον ο Συντονιστής εξετάζει ζητήματα που σχετίζονται με τις αρμοδιότητες των 
αρμόδιων αρχών, δύναται να αιτείται τη γνώμη της κατά περίπτωση αρμόδιας αρχής 
ως προς τα ζητήματα αυτά. 

Σε σχέση με τη συνεργασία μεταξύ του Συντονιστή και της Αρχής, ως αρμόδιας αρχής 
κατ’ άρθρο 5 του ΣχΝ, τονίζεται ότι, σύμφωνα με τις διατάξεις των άρθρων 49 και 50 
της Πράξης, κατοχυρώνεται πλήρως η ανεξαρτησία της Αρχής κατά την άσκηση των 
                                                           
16 Βλ. και στη συνέχεια σχετικά με το άρθρο 23 παρ. 6 του ΣχΝ περί της Κοινής Πράξης των ανωτέρω 
αρχών,  δυνάμει  της  οποίας  ρυθμίζεται  δεσμευτικά  και  λεπτομερώς  κάθε  ζήτημα  που  αφορά  στη 
συνεργασία τους. 

 

12 

καθηκόντων της και την άσκηση των εξουσιών της, σύμφωνα με την Πράξη και το 
ΣχΝ, ενώ περαιτέρω ο ρόλος του Συντονιστή σύμφωνα με την Πράξη και το ΣχΝ δεν 
συνεπάγεται καμία ιεραρχική υπεροχή αυτού έναντι της Αρχής κατά την άσκηση των 
καθηκόντων της17.  

4. 

Άρθρο 11 ΣχΝ 

Με το άρθρο 11 του ΣχΝ εξειδικεύονται οι εξουσίες της Αρχής ως αρμόδιας αρχής του 
άρθρου  5  του  ΣχΝ  κατά  την  εκτέλεση  των  καθηκόντων  της  βάσει  της  Πράξης. 
Σημειώνεται  ότι  σύμφωνα  με  τη  διάταξη  του  άρθρου  49  παρ.  4  της  Πράξης,  οι 
διατάξεις  των  άρθρων  50,  51  και  56  που  διέπουν  τους  συντονιστές  ψηφιακών 
υπηρεσιών, εφαρμόζονται επίσης και επί των αρμοδίων αρχών που ορίζουν τα κράτη 
μέλη.  

Συνακόλουθα, η Αρχή, ως αρμόδια αρχή υπεύθυνη για την επίβλεψη των παρόχων 
ενδιάμεσων υπηρεσιών και την επιβολή των διατάξεων της Πράξης που εμπίπτουν 
στις αρμοδιότητές της, διαθέτει τις εξουσίες των παρ. 1, 2 και 3 του άρθρου 51 της 
Πράξης, ήτοι εξουσίες έρευνας, επιβολής και λήψης συγκεκριμένων μέτρων, όπως 
αυτές τίθενται αναλυτικά στην ως άνω διάταξη της Πράξης.  

Προκειμένου η Αρχή να μπορεί κατά την άσκηση των καθηκόντων της ως αρμόδιας 
αρχής να αξιοποιεί ολόκληρο το εύρος των ερευνητικών εξουσιών που ήδη διαθέτει 
και ασκεί στο πλαίσιο της  εποπτείας της εφαρμογής των διατάξεων που αφορούν 
στην  προστασία  του  ατόμου  έναντι  της  επεξεργασίας  προσωπικών  δεδομένων, 
σύμφωνα με τον ΓΚΠΔ και το ν. 4624/2019, το ΣχΝ προβλέπει ότι κατά την εκτέλεση 
των καθηκόντων της ως αρμόδιας αρχής, ισχύουν κατ’ αναλογία οι παρ. 1 και 2 του 
άρθρου 15 του ν. 4624/2019 σχετικά με τις εξουσίες έρευνας που διαθέτει. 

5.  Άρθρο 14 

Το  άρθρο  14  του  ΣχΝ  προβλέπει  τη  σύσταση  Συμβουλευτικής  Επιτροπής  για  τις 
Ψηφιακές Υπηρεσίες στο Υπουργείο Ψηφιακής Διακυβέρνησης με αποστολή, μεταξύ 
άλλων,  την  παροχή  μη  δεσμευτικών  εισηγήσεων  στο  Υπουργείο  ως  προς  πιθανές 
νομοθετικές  πρωτοβουλίες  που  θα  μπορούσαν  να  συνεισφέρουν  στην  πιο 

                                                           
17 Βλ. Αιτ. Σκ. 110 της Πράξης.  

 

13 

αποτελεσματική  εφαρμογή  της  Πράξης  και  του  ΣχΝ  και  εν  γένει  νομοθετικές 
παρεμβάσεις  σε  ζητήματα  που  άπτονται  του  τομέα  των  ψηφιακών  υπηρεσιών.  Η 
Επιτροπή αποτελεί συμβουλευτικό όργανο για θέματα ψηφιακών υπηρεσιών και η 
λειτουργία της δεν θίγει με οποιονδήποτε τρόπο την ανεξαρτησία του Συντονιστή 
Ψηφιακών  Υπηρεσιών  και  των  αρμοδίων  αρχών.  Στην  Επιτροπή,  η  οποία  είναι 
εννεαμελής, συμμετέχει ένα μέλος από την Αρχή, ενώ τα υπόλοιπα υποδεικνύονται 
ανά ένα από το Συντονιστή ψηφιακών υπηρεσιών (Ε.Ε.Τ.Τ.), την έτερη αρμόδια αρχή 
(Ε.Σ.Ρ.),  το  Υπουργείο  Ψηφιακής  Διακυβέρνησης,  το  Υπουργείο  Ανάπτυξης,  το 
Υπουργείο  Δικαιοσύνης,  τη  Γενική  Γραμματεία  Επικοινωνίας  και  Ενημέρωσης,  τη 
Δίωξη Ηλεκτρονικού Εγκλήματος και την Εθνική Αρχή Κυβερνοασφάλειας. 

 

6.  Άρθρο 16 ΣχΝ 

Το  άρθρο  16  του  ΣχΝ  ρυθμίζει  τη  διαδικασία  επιβολής  των  προστίμων  και  των 
περιοδικών  χρηματικών  ποινών  και  προβλέπει  τα  κριτήρια  υπολογισμού  των 
προστίμων  που  έχουν  την  εξουσία  να  επιβάλλουν  στους  παρόχους  ενδιάμεσων 
υπηρεσιών  που  εποπτεύουν  κατά  λόγο  αρμοδιότητας  ο  Συντονιστής  ψηφιακών 
υπηρεσιών και οι αρμόδιες αρχές σύμφωνα με το άρθρο 51 παρ. 2 της Πράξης. Όσον 
αφορά ειδικότερα την Αρχή, προβλέπεται ότι ισχύουν κατ’ αναλογία οι παρ. 4 και 5 
του άρθρου 15 του ν. 4624/2019, ώστε η Αρχή να μπορεί να αξιοποιεί το κυρωτικό 
«οπλοστάσιο» που διαθέτει με βάση τον ΓΚΠΔ και το ν. 4624/2019. 

 Σημειώνεται ότι τα κριτήρια για την επιβολή  και τον υπολογισμό του ύψους των 
προστίμων  είναι σε γενικές γραμμές εναρμονισμένα με τα κριτήρια υπολογισμού των 
προστίμων που θέτει ο ΓΚΠΔ στο άρθρο 83.  Επιπλέον, σε συμμόρφωση με το άρθρο 
51 παρ. 2 στοιχ. δ’ της Πράξης, το ΣχΝ απονέμει στην Αρχή την εξουσία να επιβάλλει 
και  περιοδικές  χρηματικές  ποινές  στους  παρόχους  ενδιάμεσων  υπηρεσιών  που 
εποπτεύει, για να διασφαλιστεί η παύση της παράβασης σε συμμόρφωση με εντολή 
που εκδίδεται σύμφωνα με το άρ. 51 παρ. 2 στοιχ. β’ ή λόγω μη συμμόρφωσης με 
οποιαδήποτε από τις εντολές έρευνας που εκδίδονται σύμφωνα με το άρθρο 51 παρ. 
1 της Πράξης.  

 

14 

Το άρθρο 16 του ΣχΝ προβλέπει επίσης στην παράγραφο 7 ότι τα ανωτέρω πρόστιμα 
και οι περιοδικές χρηματικές ποινές που επιβάλλει η Αρχή, εισπράττονται στο όνομα 
και για λογαριασμό της και αποδίδονται σε αυτήν. Για την ανωτέρω δε είσπραξη η 
Αρχή, με απόφαση του Προέδρου της, ανοίγει απλό τραπεζικό λογαριασμό υπό την 
ομάδα λογαριασμών  260 - Ταμειακή Διαχείριση  στην Τράπεζα της Ελλάδος, όπου θα 
κατατίθενται απευθείας από τους βαρυνόμενους τα ποσά των προστίμων και των 
περιοδικών  χρηματικών  ποινών  που  θα  επιβάλλονται  στο  πλαίσιο  άσκησης  των 
αρμοδιοτήτων της, όπως προβλέπονται από την Πράξη.  

 

7.  Άρθρο 17 ΣχΝ 

Με  το  άρθρο  17  του  ΣχΝ  εξειδικεύεται  το  δικαίωμα  δικαστικής  προσφυγής  που 
μπορεί να ασκηθεί από τους θιγομένους κατά των αποφάσεων τόσο του Συντονιστή 
όσο και των αρμόδιων αρχών του άρθρου 5 του υπό εξέταση προτεινόμενου ΣχΝ, 
περιλαμβανομένων και των αποφάσεων της Αρχής. Ειδικότερα, με την παρ. 1 του εν 
λόγω άρθρου εισάγεται απόκλιση από τον κανόνα προσβολής των πράξεων της Αρχής 
με  αίτηση  ακύρωσης  ενώπιον  του  Συμβουλίου  της  Επικρατείας.  Η  εν  λόγω  δε 
απόκλιση καταλαμβάνει μόνο τις Αποφάσεις της Αρχής με τις οποίες επιβάλλονται οι 
αναφερόμενες στο άρθρο 16 του προτεινόμενου ΣχΝ κυρώσεις, ιδίως δε τα πρόστιμα 
και οι περιοδικές χρηματικές ποινές, που επιβάλλονται από την Αρχή στο πλαίσιο 
άσκησης των ανατιθέμενων σε αυτή δυνάμει της Πράξης αρμοδιοτήτων. Επομένως 
κατά  των ως  άνω Αποφάσεων  της  Αρχής  ασκείται  προσφυγή  ουσίας  ενώπιον  του 
Διοικητικού Εφετείου Αθηνών –όπως και κατά των σχετικών αποφάσεων της ΕΕΤΤ 
που  ορίζεται  ως  Συντονιστής  Ψηφιακών  Υπηρεσιών-  καθώς  προκρίθηκε,  ιδίως  και 
χάριν  δικονομικής  ομοιομορφίας  στο  πεδίο  της  προσβολής  των  αποφάσεων  του 
Συντονιστή και των αρμοδίων αρχών, που εκδίδονται κατ΄ εφαρμογή της Πράξης και 
του προτεινόμενου ΣχΝ, η οργάνωση της δικαστικής προστασίας με την πρόβλεψη 
ένδικου  βοηθήματος  πλήρους  δικαιοδοσίας  ενώπιον    του  Διοικητικού  Εφετείου 
Αθηνών,  στο  πλαίσιο  της  οποίας  δύναται  ο  δικαστής  πέραν  της  ακύρωσης  να 
διατάσσει  και  τη  μεταρρύθμιση  της  εκάστοτε  προσβαλλόμενης  εκτελεστής 
διοικητικής πράξης. Συνακόλουθα η παρ. 5 του αυτού ως άνω άρθρου προβλέπει ότι 
κατά των Αποφάσεων του Διοικητικού Εφετείου Αθηνών μπορεί να ασκηθεί αίτηση 

 

15 

αναίρεσης ενώπιον του Συμβουλίου της Επικρατείας εξασφαλίζοντας με τον τρόπο 
αυτό  τον  έλεγχο της  ορθής  εφαρμογής  του  νόμου  από  το  δικαστήριο  της  ουσίας. 
Περαιτέρω, σύμφωνα με την παρ. 2 του άρθρου 17 του ΣχΝ,  για τις λοιπές ατομικές 
διοικητικές πράξεις καθώς και για τις κανονιστικές αποφάσεις της Αρχής ως αρμόδιας 
τοιαύτης  διατηρείται  ο  κανόνας  της  προσβολής  τους  επί  ακυρώσει  ενώπιον  του 
Συμβουλίου της Επικρατείας. Η ως άνω διαφοροποίηση επιβάλλεται ιδίως λόγω της 
νομικής φύσης των εν λόγω  πράξεων, η προσβολή των οποίων με ένδικο βοήθημα 
πλήρους  δικαιοδοσίας  θα  συνεπαγόταν,  μεταξύ  άλλων,  και  τη  συνταγματικά 
ανεπίτρεπτη υποκατάσταση της Αρχής από τον Δικαστή.  

Επιπλέον, με την παρ. 3 του άρθρου 17 του ΣχΝ ορίζεται ότι η προθεσμία για την 
άσκηση  των  προαναφερόμενων  ενδίκων  βοηθημάτων  δεν  αναπτύσσει  κατ’  αρχήν 
ανασταλτικό αποτέλεσμα ως προς τις εκάστοτε προσβαλλόμενες διοικητικές πράξεις 
και προβλέπεται περαιτέρω, αν και εκ περισσού, ότι η εκτέλεση της προσβαλλόμενης 
πράξης  μπορεί να ανασταλεί ολικώς ή μερικώς με απόφαση του οικείου δικαστηρίου 
εκδιδόμενη  ύστερα  από  άσκηση  αίτησης  αναστολής  κατά  τις  οικείες  δικονομικές 
διατάξεις. Με την παράγραφο 4 δε του ίδιου άρθρου ορίζεται ως προϋπόθεση του 
παραδεκτού της συζήτησης των προσφυγών ουσίας κατά αποφάσεων με τις οποίες 
επιβάλλονται πρόστιμα, η κατάθεση στην αρχή που τα έχει επιβάλει, ποσού ίσου με 
το  15%  του  εκάστοτε  επιβαλλόμενου  προστίμου,  ποσοστό  το  οποίο  σε  κάθε 
περίπτωση δεν δύναται να ξεπερνά το ποσό των διακοσίων χιλιάδων (200.000) ευρώ.  

 

8.  Άρθρο 18 ΣχΝ 

 Με το άρθρο 18 του ΣχΝ θεσπίζεται υποχρέωση της Αρχής ως αρμόδιας τοιαύτης, 
όπως αποστέλλει στην ΕΕΤΤ, ως Συντονιστή Ψηφιακών Υπηρεσιών, μέχρι το τέλος 
Φεβρουαρίου εκάστου έτους, τις πληροφορίες που αναφέρονται στο άρθρο 55 της 
Πράξης  και  στην  παράγραφο  2  του  άρθρου  αυτού  του  ΣχΝ  για  το  προηγούμενο 
ημερολογιακό  έτος  και  ειδικότερα  τα  στοιχεία  των  ανθρωπίνων  και  οικονομικών 
πόρων  για 
της  Πράξης, 
συμπεριλαμβανομένων,  σε  περίπτωση  που  έχουν  επιβληθεί  τέλη,  των  τελών  που 
έχουν συλλεγεί, τον αριθμό των παραβάσεων της Πράξης που διαπιστώθηκαν, τον 
αριθμό  και    τα  στοιχεία  ακροάσεων, τον αριθμό  και  τα  στοιχεία  των  διαδικασιών 

του  προτεινόμενου  ΣχΝ  και 

την  εφαρμογή 

 

16 

επιβολής κυρώσεων και άλλων μέτρων καθώς και τις αποφάσεις, τους κανονισμούς 
και  τις  πράξεις  που  εκδόθηκαν,  στο  πλαίσιο  των  εξουσιοδοτικών  διατάξεων  του 
άρθρου 23 του παρόντος ΣχΝ. Σύμφωνα δε με τις παραγράφους 1 και 4 του ίδιου 
άρθρου  18  του  ΣχΝ  ο  Συντονιστής  Ψηφιακών  Υπηρεσιών  συντάσσει  έως  το  τέλος 
Ιουνίου  έκθεση  δραστηριοτήτων  για  το  προηγούμενο  ημερολογιακό  έτος  με  τις 
ανωτέρω  πληροφορίες,  η  οποία  κοινοποιείται  στην  Ευρωπαϊκή  Επιτροπή,    στο 
Συμβούλιο ψηφιακών υπηρεσιών και αρμόδιες αρχές του άρθρου 5 του ΣχΝ, όπως η 
Αρχή.  

 

9.  Άρθρο 23 ΣχΝ 

Στο άρθρο 23 του ΣχΝ περιέχονται εξουσιοδοτήσεις  για τη ρύθμιση λεπτομερειών 
και  τεχνικών  ή  διαδικαστικών  ζητημάτων.  Εκ  των  ανωτέρω  εξουσιοδοτικών 
διατάξεων την Αρχή αφορά η προβλεπόμενη στην παρ. 6, σύμφωνα με την οποία με 
κοινή Πράξη της ΕΕΤΤ, ως Συντονιστή Ψηφιακών Υπηρεσιών, της Αρχής και του ΕΣΡ 
ως της έτερης αρμόδια αρχής, ύστερα από σύμφωνη γνώμη των Ολομελειών τους, 
ρυθμίζεται  δεσμευτικά  και  λεπτομερώς  κάθε  ζήτημα  που  αφορά  στη  συνεργασία 
τους.  Τέτοια  δε  ζητήματα  αποτελούν  ενδεικτικά  ο  συντονισμός  της  συλλογής 
δεδομένων και πληροφοριών καθώς και η ανταλλαγή τους, ο τρόπος χρήσης εθνικών 
πληροφοριακών  συστημάτων  ή  και  η  διαδικασία  λήψης  και  διαβίβασης  των 
εισερχόμενων  σε  κάθε  αρχή  καταγγελιών  που  άπτονται  ζητημάτων,  τα  οποία 
εμπίπτουν στο πεδίο εφαρμογής της Πράξης.  

Επιπλέον με τη διάταξη της παρ. 7 του αυτού ως άνω άρθρου 23 του υπό εξέταση 
ΣχΝ, εξουσιοδοτείται ο Υπουργός Εθνικής Οικονομίας και Οικονομικών να εκδώσει 
απόφαση  -κατόπιν  Απόφασης  του  Προέδρου  της  Αρχής  και  υποβολής  σχετικής 
αίτησης  από  την  Αρχή-    δυνάμει  της  οποίας  θα  ανατίθεται  στις  υπηρεσίες  της 
Φορολογικής  Διοίκησης  η  είσπραξη  υπέρ  της  Αρχής  των  προστίμων  και  των 
περιοδικών  χρηματικών  ποινών  που  θα  επιβάλλει  κατά  την  άσκηση  των 
αρμοδιοτήτων  της  στο  πλαίσιο  της  Πράξης  και  του  προτεινόμενου  ΣχΝ,  στις 
περιπτώσεις  μη  καταβολής  τους  στον  τραπεζικό  λογαριασμό  της  Αρχής,  κατά  τα 
προβλεπόμενα στο άρθρο 16 παρ. 7 του ΣχΝ. Με τον τρόπο αυτό θα διασφαλίζεται η 
απευθείας  είσπραξη  από  την  Αρχή  ακόμα  και  των  καθυστερούμενων  να 

 

17 

αποπληρωθούν  προστίμων  και  περιοδικών  χρηματικών  ποινών  που  θα  επιβάλλει 
κατά την άσκηση των αρμοδιοτήτων της στο πλαίσιο της Πράξης.   

 

 

 

 

 

 

Ο Πρόεδρος 

Η Γραμματέας 

Κωνσταντίνος Μενουδάκος 

Ειρήνη Παπαγεωργοπούλου 

 

18 

ΠΑΡΑΡΤΗΜΑ 

 

ΣΧΕΔΙΟ ΝΟΜΟΥ ΤΟΥ ΥΠΟΥΡΓΕΙΟΥ ΨΗΦΙΑΚΗΣ ΔΙΑΚΥΒΕΡΝΗΣΗΣ 

με τίτλο 

Λήψη μέτρων για την εφαρμογή του Κανονισμού (ΕΕ) 2022/2065 του Ευρωπαϊκού 
Κοινοβουλίου και του Συμβουλίου της 19ης Οκτωβρίου 2022 σχετικά με την ενιαία 
αγορά ψηφιακών υπηρεσιών και την τροποποίηση της οδηγίας 2000/31/ΕΚ (Πράξη 

για τις ψηφιακές υπηρεσίες) 

 

ΚΕΦΑΛΑΙΟ Α’ 

ΣΚΟΠΟΣ ΚΑΙ ΑΝΤΙΚΕΙΜΕΝΟ 

Άρθρο 1 
Άρθρο 2 
Άρθρο 3 

Σκοπός 
Αντικείμενο 
Ορισμοί 

ΣΥΝΤΟΝΙΣΤΗΣ ΨΗΦΙΑΚΩΝ ΥΠΗΡΕΣΙΩΝ ΚΑΙ ΑΡΜΟΔΙΕΣ ΑΡΧΕΣ 

ΚΕΦΑΛΑΙΟ Β’ 

Άρθρο 4 
Άρθρο 5 
Άρθρο 6 
Άρθρο 7 
Άρθρο 8 
Άρθρο 9 

Ορισμός Συντονιστή Ψηφιακών Υπηρεσιών 
Ορισμός αρμοδίων αρχών 
Συμμετοχή στο Ευρωπαϊκό Συμβούλιο Ψηφιακών Υπηρεσιών 
Λειτουργία του Συντονιστή Ψηφιακών Υπηρεσιών 
Συνεργασία μεταξύ Συντονιστή ψηφιακών υπηρεσιών και αρμοδίων αρχών 
Αναφορά  υπονοιών  τέλεσης 
Ηλεκτρονικού Εγκλήματος 
Σχέσεις με λοιπές Αρχές 
Εξουσίες του Συντονιστή Ψηφιακών Υπηρεσιών και των αρμόδιων αρχών 
Εντολές ανάληψης δράσης κατά παράνομου περιεχομένου 
Εντολές παροχής πληροφοριών 
Συμβουλευτική Επιτροπή για τις Ψηφιακές Υπηρεσίες 

Άρθρο 10 
Άρθρο 11 
Άρθρο 12 
Άρθρο 13 
Άρθρο 14 
Άρθρο 15  Μητρώο Παρόχων Ενδιάμεσων Υπηρεσιών 

ποινικών  αδικημάτων  στη  Διεύθυνση  Δίωξης 

ΚΕΦΑΛΑΙΟ Γ’  

ΜΕΤΡΑ ΕΦΑΡΜΟΓΗΣ ΤΗΣ ΠΡΑΞΗΣ 

Κυρώσεις 
Δικαίωμα δικαστικής προσφυγής 
Εκθέσεις 
Προσωπικό του Συντονιστή Ψηφιακών Υπηρεσιών 
Κάλυψη δαπανών 
Τέλη 

Άρθρο 16 
Άρθρο 17 
Άρθρο 18 
Άρθρο 19 
Άρθρο 20 
Άρθρο 21 

 

19 

ΚΕΦΑΛΑΙΟ Δ΄ 

ΤΡΟΠΟΠΟΙΟΥΜΕΝΕΣ ΚΑΙ ΕΞΟΥΣΙΟΔΟΤΙΚΕΣ ΔΙΑΤΑΞΕΙΣ 

Άρθρο 22 
Άρθρο 23 

Τροποποιήσεις του Ν. 4070/2012 
Εξουσιοδοτικές διατάξεις 

ΚΕΦΑΛΑΙΟ Ε΄ 

ΛΟΙΠΕΣ ΡΥΘΜΙΣΕΙΣ ΑΡΜΟΔΙΟΤΗΤΑΣ ΤΟΥ ΥΠΟΥΡΓΕΙΟΥ ΨΗΦΙΑΚΗΣ ΔΙΑΚΥΒΕΡΝΗΣΗΣ 

Άρθρο 24 
Άρθρο 25 
Άρθρο 26 

Σκοπός 
Αντικείμενο 
…. 

Άρθρο 27 

Έναρξη ισχύος 

ΚΕΦΑΛΑΙΟ ΣΤ΄ 
ΕΝΑΡΞΗ ΙΣΧΥΟΣ 

 

ΚΕΦΑΛΑΙΟ Α’ 

ΣΚΟΠΟΣ ΚΑΙ ΑΝΤΙΚΕΙΜΕΝΟ 

 

Άρθρο 1 
Σκοπός 

 

Σκοπός του παρόντος Νόμου είναι η λήψη μέτρων εφαρμογής του Κανονισμού (ΕΕ) 
2022/2065 του Ευρωπαϊκού Κοινοβουλίου και του Συμβουλίου της 19ης Οκτωβρίου 
2022 σχετικά με την ενιαία αγορά ψηφιακών υπηρεσιών και την τροποποίηση της 
οδηγίας  2000/31/ΕΚ  («Πράξη  για  τις  ψηφιακές  υπηρεσίες»,  εφεξής  Πράξη)  στην 
ελληνική έννομη τάξη. 

 

Άρθρο 2 

Αντικείμενο 

Αντικείμενο του παρόντος Νόμου είναι η θέσπιση διατάξεων που καθιστούν δυνατή 
την εφαρμογή της Πράξης, και ειδικότερα: 

1. Ο ορισμός του Συντονιστή Ψηφιακών Υπηρεσιών και των αρμόδιων αρχών στις 
οποίες  παρέχεται  εξουσία  επίβλεψης  των  παρόχων  ενδιάμεσων  υπηρεσιών  και 
επιβολής της Πράξης, καθώς και η ρύθμιση των επιμέρους αρμοδιοτήτων τους. 

2. Η διασφάλιση ότι οι εντολές ανάληψης δράσης κατά παράνομου περιεχομένου και 
οι  εντολές  παροχής  πληροφοριών  που  εκδίδονται  από  τις  αρμόδιες  δικαστικές  ή 
διοικητικές αρχές πληρούν κατά το περιεχόμενό τους τις απαιτήσεις της Πράξης. 

3.  Η  σύσταση  Συμβουλευτικής  Επιτροπής  για  τις  Ψηφιακές  Υπηρεσίες  και  ο 
καθορισμός των αρμοδιοτήτων της. 

 

20 

4.  Ο  καθορισμός  και  η  διαδικασία  επιβολής  αναλογικών  και  αποτελεσματικών 
κυρώσεων που δύναται να επιβληθούν σε παρόχους ενδιάμεσων υπηρεσιών για τις 
παραβάσεις της Πράξης και του παρόντος νόμου. 

5. Η ρύθμιση ζητημάτων έννομης προστασίας και του δικαιώματος προσφυγής κατά 
των αποφάσεων του Συντονιστή και των λοιπών αρμόδιων αρχών. 

6. Η δημιουργία Μητρώου των εγκατεστημένων στην Ελλάδα παρόχων ενδιάμεσων 
υπηρεσιών και ο καθορισμός της διαδικασίας και του τρόπου τήρησής του. 

 

Άρθρο 3 
Ορισμοί 

1. Για τους σκοπούς του παρόντος ισχύει ο ακόλουθος ορισμός: 

Νόμιμος  αντιπρόσωπος  παρόχου  ενδιάμεσων  υπηρεσιών  που  δεν  έχει  την  κύρια 
εγκατάστασή του στην Ευρωπαϊκή Ένωση: το φυσικό ή νομικό πρόσωπο που έχει την 
κύρια κατοικία του ή είναι εγκατεστημένο στην Ελλάδα και ορίζεται εγγράφως από 
πάροχο  ενδιάμεσων  υπηρεσιών  που  δεν  έχει  την  κύρια  εγκατάστασή  του  στην 
Ευρωπαϊκή  Ένωση,  ως  νόμιμος  εκπρόσωπός  του  σύμφωνα  με  το  άρθρο  13  της 
Πράξης. 

2. Για τους λοιπούς όρους που χρησιμοποιούνται στον παρόντα νόμο εφαρμόζεται το 
άρθρο 3 της Πράξης. 

 

ΚΕΦΑΛΑΙΟ Β’ 

ΣΥΝΤΟΝΙΣΤΗΣ ΨΗΦΙΑΚΩΝ ΥΠΗΡΕΣΙΩΝ ΚΑΙ ΑΡΜΟΔΙΕΣ ΑΡΧΕΣ 

 

Άρθρο 4 

Ορισμός Συντονιστή Ψηφιακών Υπηρεσιών 

Η  Εθνική  Επιτροπή  Τηλεπικοινωνιών  και  Ταχυδρομείων  (Ε.Ε.Τ.Τ.)  ορίζεται  ως 
Συντονιστής Ψηφιακών Υπηρεσιών κατά το άρθρο 49 παρ. 2 της Πράξης και ασκεί 
όλες  τις  εξουσίες  και  αρμοδιότητες  που  απονέμονται  στον  Συντονιστή  Ψηφιακών 
Υπηρεσιών από τον παρόντα νόμο και την Πράξη, με την επιφύλαξη αυτών που με 
τον παρόντα νόμο ανατίθενται σε άλλες αρμόδιες αρχές. 

 

 

 
 

21 

Άρθρο 5 

Ορισμός αρμοδίων αρχών 

Ως αρμόδιες αρχές για την επίβλεψη των παρόχων ενδιάμεσων υπηρεσιών και την 
επιβολή των κάτωθι αναφερόμενων διατάξεων της Πράξης, σύμφωνα με το άρθρο 
49 παρ.1 αυτής, ορίζονται οι εξής: 

1.  Το  Εθνικό  Συμβούλιο  Ραδιοτηλεόρασης  είναι  αρμόδιο  για  την  επίβλεψη  των 
παρόχων ενδιάμεσων υπηρεσιών και την επιβολή των ρυθμίσεων των άρθρων 26 
παρ. 1 στοιχ. α, β και γ και παρ. 2 και 28 παρ. 1 της Πράξης. 

2.  Η  Αρχή  Προστασίας  Δεδομένων  Προσωπικού  Χαρακτήρα  (Α.Π.Δ.Π.Χ.)  είναι 
αρμόδια για την επίβλεψη των παρόχων ενδιάμεσων υπηρεσιών και την επιβολή των 
ρυθμίσεων των άρθρων 26 παρ. 1 στοιχ. δ’ και 3 και 28 της Πράξης. 

 

Άρθρο 6 

Συμμετοχή στο Ευρωπαϊκό Συμβούλιο Ψηφιακών Υπηρεσιών 

Στο  Ευρωπαϊκό  Συμβούλιο  Ψηφιακών  Υπηρεσιών  του  άρθρου  61  της  Πράξης 
συμμετέχει με δικαίωμα ψήφου η Ε.Ε.Τ.Τ. ως Συντονιστής Ψηφιακών Υπηρεσιών. Στο 
Συμβούλιο δύνανται να συμμετέχουν μαζί με τον Συντονιστή Ψηφιακών Υπηρεσιών, 
χωρίς δικαίωμα ψήφου, και οι αρμόδιες αρχές του άρθρου 5 του παρόντος, εφόσον 
το  θέμα  αφορά  στις  συγκεκριμένες  επιχειρησιακές  αρμοδιότητές  τους  για  την 
εφαρμογή και την επιβολή του παρόντος και της Πράξης. 

 

Άρθρο 7 

Λειτουργία του Συντονιστή Ψηφιακών Υπηρεσιών  

Κατά  την  άσκηση  των  αρμοδιοτήτων  της  Ε.Ε.Τ.Τ.  ως  Συντονιστή  Ψηφιακών 
Υπηρεσιών, σύμφωνα με την Πράξη και τον παρόντα νόμο, εφαρμόζονται τα άρθρα 
6  έως  11  του  ν.  4070/2012  (Α’  82)  σχετικά  με  τη  λειτουργία  της,  τα  κωλύματα 
διορισμού, τα ασυμβίβαστα, τις υποχρεώσεις και την πειθαρχική ευθύνη των μελών 
της. 

 

Άρθρο 8 

Συνεργασία μεταξύ Συντονιστή Ψηφιακών Υπηρεσιών και αρμοδίων αρχών 

1.  Ο  Συντονιστής  Ψηφιακών  Υπηρεσιών  και  οι  αρμόδιες  αρχές  του  άρθρου  5  του 
παρόντος συνεργάζονται στενά, παρέχουν αμοιβαία συνδρομή και ανταλλάσσουν με 

 

22 

άμεσο και αποτελεσματικό τρόπο όλες τις πληροφορίες που έχουν στη διάθεσή τους 
για την εφαρμογή της Πράξης και του παρόντος, εντός των προθεσμιών που θέτει η 
Πράξη ή και ο παρών νόμος, άλλως εντός της οριζόμενης από το αιτούμενο μέρος 
προθεσμίας, προκειμένου να ικανοποιούνται οι χρονικές προθεσμίες που ορίζει η 
Πράξη.  

2. Ο Συντονιστής Ψηφιακών Υπηρεσιών και οι αρμόδιες αρχές του άρθρου 5 μπορούν 
να ανταλλάσσουν και να χρησιμοποιούν δεδομένα και πληροφορίες που έχουν στη 
διάθεσή  τους,  συμπεριλαμβανομένων  των  προσωπικών  δεδομένων  και  των 
πληροφοριών που εμπίπτουν στο επιχειρηματικό και επαγγελματικό απόρρητο, στο 
βαθμό που είναι απαραίτητο για την εκπλήρωση των καθηκόντων τους. Σε σχέση με 
τις ανταλλασσόμενες πληροφορίες, η αποδέκτρια αρχή εξασφαλίζει το ίδιο επίπεδο 
εμπιστευτικότητας με τη διαβιβάζουσα αρχή. 

3. Εφόσον ο Συντονιστής Ψηφιακών Υπηρεσιών εξετάζει ζητήματα που σχετίζονται με 
τις  αρμοδιότητες  των  αρχών  του  άρθρου  5  του  παρόντος,  δύναται  να  αιτείται  τη 
γνώμη της κατά περίπτωση αρμόδιας αρχής ως προς τα ζητήματα αυτά. 

 

Άρθρο 9 

Αναφορά υπονοιών τέλεσης ποινικών αδικημάτων στη Διεύθυνση Δίωξης 

Ηλεκτρονικού Εγκλήματος 

Η Διεύθυνση Δίωξης Ηλεκτρονικού Εγκλήματος της Ελληνικής Αστυνομίας αποτελεί 
την αρμόδια αρχή επιβολής του νόμου σύμφωνα με τα οριζόμενα στο άρθρο 18 της 
Πράξης, η οποία λαμβάνει αναφορές υπονοιών τέλεσης ποινικών αδικημάτων και 
επεξεργάζεται  δεδομένα  και  πληροφορίες  στο  πλαίσιο  εκτέλεσης  των  νόμιμων 
καθηκόντων της. 

 

Άρθρο 10 

Σχέσεις με λοιπές αρχές 

Δημόσιες αρχές, οι οποίες δεν συμπεριλαμβάνονται στις αρμόδιες αρχές σύμφωνα 
με  το  άρθρο  5  του  παρόντος,  και  ιδίως  το  Υπουργείο  Ανάπτυξης,  συνεργάζονται 
ενεργά με τον Συντονιστή Ψηφιακών Υπηρεσιών για την εκπλήρωση των σκοπών του 
παρόντος  και  της  Πράξης,  συνάπτοντας  σχετικές  συμφωνίες  συνεργασίας,  όπου 
κρίνεται απαραίτητο. Στο πλαίσιο αυτό παρέχουν, κατόπιν αιτήματός του Συντονιστή, 
τη συνδρομή τους, συμπεριλαμβανομένων πληροφοριών που κρίνονται αναγκαίες 
για την εκπλήρωση των σκοπών του παρόντος και της Πράξης, ιδίως στη διαχείριση 
καταγγελιών. Οι ως άνω αρχές απαντούν σε έγγραφα αιτήματα του Συντονιστή για 
την παροχή πληροφοριών και κάθε είδους συνδρομής, εντός της προθεσμίας που 

 

23 

αυτός ορίζει στο αίτημά του, προκειμένου να ικανοποιούνται οι χρονικές προθεσμίες 
που ορίζει η Πράξη. 

 

Άρθρο 11 

Εξουσίες του Συντονιστή Ψηφιακών Υπηρεσιών και των αρμόδιων αρχών 

1.  Όταν  απαιτείται  για  την  εκτέλεση  των  καθηκόντων  του  Συντονιστή  Ψηφιακών 
Υπηρεσιών,  η  Ε.Ε.Τ.Τ.  διαθέτει  αναφορικά  με  τη  συμπεριφορά  των  παρόχων 
ενδιάμεσων  υπηρεσιών  και  την  επιβολή  των  διατάξεων  που  εμπίπτουν  στις 
αρμοδιότητές της τις εξουσίες των παραγράφων 1, 2 και 3 του άρθρου 51 της Πράξης. 
Στο πλαίσιο αυτό, ο Συντονιστής Ψηφιακών Υπηρεσιών: 

α) Δύναται να ζητά, με ειδικό και αιτιολογημένο αίτημά του, πληροφορίες από τους 
παρόχους ενδιάμεσων πληροφοριών, καθώς και κάθε άλλο πρόσωπο που ενεργεί για 
σκοπούς  που  αφορούν  τις  εμπορικές,  επιχειρηματικές  ή  επαγγελματικές 
δραστηριότητες  αυτών  και  το  οποίο  μπορεί  εύλογα  να  γνωρίζει  σχετικά  με  την 
εικαζόμενη  παράβαση,  συμπεριλαμβανομένων  των  οργανισμών  που  διενεργούν 
τους ελέγχους που αναφέρονται στο άρθρο 37 και στην παρ. 2 του άρθρου 75 της 
Πράξης.  Τα  πρόσωπα  αυτά  παρέχουν  τις  πληροφορίες  χωρίς  καθυστέρηση  και 
σύμφωνα  με  το  χρονοδιάγραμμα  και  τον  βαθμό  λεπτομέρειας  που  ορίζει  ο 
Συντονιστής  Ψηφιακών  Υπηρεσιών.  Αν  δεν  ορίζεται  προθεσμία,  οι  πληροφορίες 
παρέχονται  στον  Συντονιστή  Ψηφιακών  Υπηρεσιών  εντός  είκοσι  (20)  εργάσιμων 
ημερών από την υποβολή του αιτήματος. 

β) Το προσωπικό του ενεργεί κατ’ εντολή του Προέδρου του και διαθέτει αναφορικά 
με  τους  παρόχους  ενδιάμεσων  υπηρεσιών,  καθώς  και  κάθε  άλλο  πρόσωπο  που 
ενεργεί για σκοπούς που αφορούν τις εμπορικές, επιχειρηματικές ή επαγγελματικές 
δραστηριότητες αυτών, τα δικαιώματα συλλογής στοιχείων και διεξαγωγής ερευνών 
που προβλέπονται στο άρθρο 14 του Ν. 4070/2012 (Α’ 82). 

γ)  Εφόσον  διαπιστώσει  ότι  ένας  πάροχος  ενδιάμεσων  υπηρεσιών  δεν  τηρεί  μία  ή 
περισσότερες από τις διατάξεις της Πράξης, του κοινοποιεί την εν λόγω διαπίστωση 
και  τον  καλεί  εντός  ορισμένης  προθεσμίας  να  εκθέσει  τις  απόψεις  του  και  να 
συμμορφωθεί με την Πράξη.  

δ) Με ειδικά αιτιολογημένη απόφασή του και ύστερα από προηγούμενη ακρόαση 
του  παρόχου  ενδιάμεσων  υπηρεσιών,  η  οποία    διενεργείται  σύμφωνα  με  τον 
Κανονισμό  Ακροάσεων  της  Ε.Ε.Τ.Τ.,  δύναται  να  λαμβάνει  τα  κατά  περίπτωση 
αναγκαία,  αποτελεσματικά  και  αναλογικά  μέτρα  για  την  εξασφάλιση  της 
συμμόρφωσης του με την Πράξη, σύμφωνα με τα στοιχ. α΄, β΄ και ε΄ της παρ. 2  και 
τα στοιχ. α και β της παρ. 3 του άρθρου 51 της Πράξης, και να επιβάλει πρόστιμο ή 
περιοδική χρηματική ποινή, σύμφωνα με  τα στοιχ. γ΄ και δ΄ της παρ. 2 του άρθρου 
51 της Πράξης και το άρθρο 17 του παρόντος. 

 

24 

ε) Σε περίπτωση που κάποιο από τα πρόσωπα που αναφέρονται στα στοιχ. α’ και β’ 
της  παρούσας  παραγράφου,  πέραν  του  παρόχου  ενδιάμεσων  υπηρεσιών,  δεν 
συμμορφώνεται με αίτημα παροχής πληροφοριών ή εντολή ελέγχου, δύναται να του 
επιβάλει  πρόστιμο  ή  περιοδική  χρηματική  ποινή,  σύμφωνα  με  το  άρθρο  16  του 
παρόντος,  ύστερα  από  προηγούμενη  ακρόασή  του,  εφόσον  πληρούνται  οι 
προϋποθέσεις που αναφέρονται στη δεύτερη υποπαρ. της παρ. 2 του άρθρου 51 της 
Πράξης.  

στ) Σε εξαιρετικές περιπτώσεις και όταν έχει αποχρώσες ενδείξεις ότι η παράβαση 
της Πράξης συνιστά άμεση και σοβαρή απειλή για τη δημόσια ασφάλεια, τη δημόσια 
τάξη ή τη δημόσια υγεία ή κίνδυνο ότι θα προξενήσει σοβαρή βλάβη σε αποδέκτες 
ενδιάμεσων  υπηρεσιών  ή  σε  άλλους  παρόχους,  μπορεί  να  λαμβάνει  έκτακτα 
προσωρινά  μέτρα  προς  αντιμετώπιση  της  κατάστασης,  πριν  τη  λήψη  οριστικής 
απόφασης. Για τη λήψη προσωρινών μέτρων εφαρμόζονται αναλόγως οι διατάξεις 
της παρ. 6 του άρθρου 138 του Ν. 4727/2020 (Α’ 184). 

2.  Όταν  απαιτείται  για  την  εκτέλεση  των  καθηκόντων  τους  βάσει  της  Πράξης,  οι 
αρμόδιες  αρχές  του  άρθρου  5  διαθέτουν  αναφορικά  με  τη  συμπεριφορά  των 
παρόχων ενδιάμεσων υπηρεσιών και την επιβολή των διατάξεων που εμπίπτουν στις 
αρμοδιότητές τους, τις εξουσίες των παρ. 1, 2 και 3 του άρθρου 51 της Πράξης. 

3. Για την εκτέλεση των καθηκόντων της Α.Π.Δ.Π.Χ. ως αρμόδιας αρχής βάσει της 
Πράξης και του άρθρου 5 του παρόντος, ισχύουν κατ’ αναλογία οι παρ. 1 και 2 του 
άρθρου 15 του ν. 4624/2019 (Α’ 137) σχετικά με τις εξουσίες έρευνας που διαθέτει. 

4. Για την άσκηση των εξουσιών έρευνας του ΕΣΡ ως αρμόδιας αρχής κατ’ άρθρο 5, 
εφαρμόζονται κατ’ αναλογία οι διατάξεις των ν. 2863/2000 και ν. 4779/2021, όπως 
ισχύουν, καθώς και οι διατάξεις της Πράξης. 

5.  O Συντονιστής Ψηφιακών Υπηρεσιών αποτελεί το κεντρικό σημείο υποβολής των 
καταγγελιών του άρθρου 53 της Πράξης κατά παρόχων ενδιάμεσων υπηρεσιών με 
τον ισχυρισμό παράβασης της Πράξης. Η προτεραιότητα εξέτασης των καταγγελιών 
εκτιμάται από τον Συντονιστή με κριτήριο τη σπουδαιότητα και τον αντίκτυπο της 
ισχυριζόμενης  παράβασης.  Καταγγελίες  που  είναι  προδήλως  αόριστες  ή 
υποβάλλονται  καταχρηστικώς  ή  ανωνύμως,  ή 
  που  δεν  αφορούν  σε 
πιθανολογούμενη  παράβαση  της  Πράξης  δεν  εξετάζονται  από  τον  Συντονιστή  και 
αρχειοθετούνται, με σχετική ενημέρωση του καταγγέλλοντος. 

 

Άρθρο 12 

Εντολές ανάληψης δράσης κατά παράνομου περιεχομένου 

Οι δικαστικές ή δημόσιες αρχές διασφαλίζουν ότι οι εντολές ανάληψης δράσης που 
εκδίδουν  κατά  ενός  ή  περισσοτέρων  στοιχείων  παράνομου  περιεχομένου  προς 

 

25 

παρόχους ενδιάμεσων υπηρεσιών πληρούν τις προϋποθέσεις της παρ. 2 του άρθρου 
9  της  Πράξης.  Εάν  η  εντολή  δημόσιας  αρχής  δεν  συμμορφώνεται  με  μία  ή 
περισσότερες από τις προϋποθέσεις αυτές, η εντολή θα θεωρείται ανυπόστατη για 
τους σκοπούς της Πράξης. 

 

Άρθρο 13 

Εντολές παροχής πληροφοριών 

Οι δικαστικές ή δημόσιες αρχές διασφαλίζουν ότι οι εντολές παροχής συγκεκριμένων 
πληροφοριών  που  εκδίδουν  σχετικά  με  έναν  ή  περισσότερους  συγκεκριμένους 
μεμονωμένους αποδέκτες της υπηρεσίας πληρούν τις προϋποθέσεις της παρ. 2 του 
άρθρου 10 της Πράξης. Εάν η εντολή δημόσιας αρχής δεν συμμορφώνεται με μία ή 
περισσότερες από τις προϋποθέσεις αυτές, η εντολή θα θεωρείται ανυπόστατη για 
τους σκοπούς της Πράξης. 

 

Άρθρο 14 

Συμβουλευτική Επιτροπή για τις Ψηφιακές Υπηρεσίες 

1. Συστήνεται Συμβουλευτική Επιτροπή για τις Ψηφιακές Υπηρεσίες στο Υπουργείο 
Ψηφιακής Διακυβέρνησης. Η Επιτροπή αποτελεί συμβουλευτικό όργανο για θέματα 
ψηφιακών  υπηρεσιών  και  η  λειτουργία  της  δεν  θίγει  με  οποιονδήποτε  τρόπο  την 
ανεξαρτησία  του  Συντονιστή  Ψηφιακών  Υπηρεσιών  και  των  αρμοδίων  αρχών  του 
άρθρου 5 του παρόντος κατά την άσκηση των αρμοδιοτήτων τους με βάση την Πράξη 
και τον παρόντα νόμο. 

Στο πλαίσιο αυτό η Επιτροπή: 

α)  ενημερώνεται  για  τις  εξελίξεις  της  ενωσιακής  νομοθεσίας  επί  των  ψηφιακών 
υπηρεσιών  και  παρέχει  αυτεπαγγέλτως  ή  κατόπιν  αιτήματος  μη  δεσμευτικές 
εισηγήσεις στο Υπουργείο Ψηφιακής Διακυβέρνησης ως προς πιθανές νομοθετικές 
πρωτοβουλίες  που  θα  μπορούσαν  να  συνεισφέρουν  στην  πιο  αποτελεσματική 
εφαρμογή της Πράξης και του παρόντος νόμου και το περιεχόμενο αυτών και εν γένει 
νομοθετικές  παρεμβάσεις  σε  ζητήματα  που  άπτονται  του  τομέα  των  ψηφιακών 
υπηρεσιών. 

β) αναπτύσσει συνεργασίες με λοιπούς φορείς στο πλαίσιο των δραστηριοτήτων της 
και για την αποτελεσματικότερη άσκηση των αρμοδιοτήτων της.   

2. Η Επιτροπή αποτελείται από εννέα (9) μέλη, τα οποία υποδεικνύονται ανά ένα από 
την  Ε.Ε.Τ.Τ,  την  Α.Π.Δ.Π.Χ.,  το  Ε.Σ.Ρ.,  το  Υπουργείο  Ψηφιακής  Διακυβέρνησης,  το 
Υπουργείο  Ανάπτυξης,  το  Υπουργείο  Δικαιοσύνης,  τη  Γενική  Γραμματεία 

 

26 

Επικοινωνίας  και  Ενημέρωσης,  τη  Δίωξη  Ηλεκτρονικού  Εγκλήματος  και  την Εθνική 
Αρχή Κυβερνοασφάλειας. 

Της Επιτροπής προεδρεύει το μέλος που υποδεικνύεται από την Ε.Ε.Τ.Τ. Τα μέλη της 
Επιτροπής ανακαλούνται ελεύθερα από τα όργανα που τα ορίζουν. Οι αποφάσεις της 
Επιτροπής λαμβάνονται με πλειοψηφία των παρόντων μελών. 

3.  Η  Επιτροπή  συνεδριάζει  τακτικά  κατ’  ελάχιστο  κάθε  τρεις  μήνες,  ύστερα  από 
πρόσκληση του Προέδρου και εκτάκτως, ύστερα από πρόσκληση του Προέδρου ή 
αίτημα  τεσσάρων  (4)  τουλάχιστον  μελών  της.  Τα  μέλη  προσκαλούνται  από  τον 
Πρόεδρο  με  οποιονδήποτε  πρόσφορο  τρόπο  και  η  πρόσκληση  περιλαμβάνει  τα 
θέματα  της  ημερήσιας  διάταξης.  Η  Επιτροπή  δύναται  να  συνεδριάζει  και  μέσω 
τηλεδιάσκεψης. 

4.  Στην  Επιτροπή  δύνανται  να  συμμετέχουν,  χωρίς  δικαίωμα  ψήφου,  εφόσον 
καλούνται  από  αυτή,  δημόσιοι  λειτουργοί  και  υπάλληλοι,  πάσης  φύσεως  στελέχη 
που απασχολούνται στο δημόσιο και ιδιώτες εμπειρογνώμονες. 

 

Άρθρο 15 

Μητρώο Παρόχων Ενδιάμεσων Υπηρεσιών 

1. Η ΕΕΤΤ, εντός έξι (6) μηνών από την δημοσίευση του παρόντος, δημιουργεί και 
θέτει σε λειτουργία Μητρώο παρόχων ενδιάμεσων υπηρεσιών (εφεξής Μητρώο) σε 
ηλεκτρονική μορφή. 

2. Στο Μητρώο εγγράφονται εντός τριών (3) μηνών από τη θέση του σε λειτουργία, 
πάροχοι ενδιάμεσων υπηρεσιών που έχουν την κύρια εγκατάστασή τους στην Ελλάδα 
ή  ο  νόμιμος  αντιπρόσωπός  τους  διαμένει  ή  είναι  εγκατεστημένος  στην  Ελλάδα 
εφόσον  στην  δεύτερη  περίπτωση,  δεν  διαθέτουν  εγκατάσταση  στην  Ένωση  αλλά 
προσφέρουν  υπηρεσίες  στην  Ένωση,  συμπεριλαμβανομένης  της  Ελλάδας.  Με  την 
εγγραφή αποδίδεται αριθμός Μητρώου Ε.Ε.Τ.Τ. 

3.  Για  την  εγγραφή  στο  Μητρώο  απαιτείται  η  υποβολή  δήλωσης  καταχώρισης 
παρόχου ενδιάμεσων υπηρεσιών από την υπόχρεη επιχείρηση, χωρίς να απαιτείται 
η έκδοση εγκριτικής πράξης από την ΕΕΤΤ.  

4.α)   Στο  Μητρώο  παρόχων  ενδιάμεσων  υπηρεσιών  δηλώνονται  και  τηρούνται, 
τουλάχιστον, τα εξής στοιχεία: 

-  Αριθμός Μητρώου και ημερομηνία εγγραφής στο Μητρώο 
-  Όνομα  και  επώνυμο  επί  φυσικών  προσώπων  ή  επωνυμία  επί  νομικών 

προσώπων 

-  Έδρα και διεύθυνση 

 

27 

-  Στοιχεία  επικοινωνίας  σημείου  επαφής  στην  Ελλάδα  για  την  επικοινωνία 
τους με τις αρμόδιες αρχές των κρατών μελών, την Ευρωπαϊκή Επιτροπή και 
το Ευρωπαϊκό Συμβούλιο Ψηφιακών Υπηρεσιών (διεύθυνση ηλεκτρονικού 
ταχυδρομείου και ελληνικός αριθμός τηλεφώνου) 

-  Στοιχεία  επικοινωνίας  σημείου  επαφής  στην  Ελλάδα  για  την  διαχείριση 
κρίσεων  (διεύθυνση  ηλεκτρονικού  ταχυδρομείου  και  ελληνικός  αριθμός 
τηλεφώνου) 

-  Στοιχεία  επικοινωνίας  σημείου  επαφής  στην  Ελλάδα  για  την  επικοινωνία 
τους  με  τους  αποδέκτες  των  υπηρεσιών  τους  (διεύθυνση  ηλεκτρονικού 
ταχυδρομείου και ελληνικός αριθμός τηλεφώνου) 

-  Επίσημες γλώσσες επικοινωνίας με τα σημεία επαφής, περιλαμβανομένων 
της ελληνικής γλώσσας και μίας γλώσσας που είναι ευρέως κατανοητή από 
τον μεγαλύτερο δυνατό αριθμό πολιτών της Ένωσης 

-  Διεύθυνση ιστοσελίδας παρόχου  
-  Κατηγορίες ενδιάμεσων υπηρεσιών που παρέχουν 

β) 

Επιπλέον για παρόχους με κύρια εγκατάσταση στην Ελλάδα:  
-  Αριθμός Φορολογικού Μητρώου (ΑΦΜ) 
-  Αριθμός Γενικού Εμπορικού Μητρώου (ΓΕΜΗ), εφόσον υπάρχει 
-  Στοιχεία  νόμιμου  εκπροσώπου  (αριθμός  ταυτότητας  ή  διαβατηρίου, 

διεύθυνση κατοικίας, ΑΦΜ) 

γ) 
Επιπλέον  για  παρόχους  που  δεν  έχουν  την  κύρια  εγκατάστασή  τους  στην 
Ελλάδα αλλά ο νόμιμος αντιπρόσωπός τους κατοικεί ή είναι εγκατεστημένος στην 
Ελλάδα, στοιχεία νόμιμου αντιπροσώπου:  

γ.1) 

Για φυσικό πρόσωπο: 
-  Όνομα και επώνυμο  
-  Αριθμός ταυτότητας/διαβατηρίου  
-  Διεύθυνση κατοικίας 
-  Αριθμό Φορολογικού Μητρώου (ΑΦΜ) 

γ.2) 

 Για νομικό πρόσωπο: 

-  Επωνυμία 
-  Έδρα και διεύθυνση  
-  Αριθμός Φορολογικού Μητρώου (ΑΦΜ) 
-  Αριθμός Γενικού Εμπορικού Μητρώου (ΓΕΜΗ) 
-  Στοιχεία νόμιμου εκπροσώπου (όνομα, επώνυμο, αριθμός ταυτότητας 

ή διαβατηρίου, διεύθυνση κατοικίας, ΑΦΜ 

5.  Οι  πάροχοι  ενδιάμεσων  υπηρεσιών  ενημερώνουν  το  Μητρώο  για  οποιαδήποτε 
τροποποίηση στα στοιχεία που τηρούνται στο Μητρώο άμεσα και το αργότερο εντός 

 

28 

δέκα  (10)  ημερών.  Αιτούνται  την  διαγραφή  τους  από  το  Μητρώο  σε  περίπτωση 
παύσης της δραστηριότητας τους ως πάροχοι ενδιάμεσων υπηρεσιών ή παύσης της 
νόμιμης αντιπροσώπευσής τους στην Ελλάδα. 

6.  Νόμιμος  αντιπρόσωπος  παρόχου  ενδιάμεσων  υπηρεσιών  του  οποίου 
αποδεδειγμένα  έπαυσε  για  οποιοδήποτε  λόγο  η  εξουσία  αντιπροσώπευσης  στην 
Ελλάδα  δικαιούται  να αιτηθεί  τη  διαγραφή της δηλωθείσας  ιδιότητάς  του  από  το 
Μητρώο. 

7. Τα στοιχεία που αφορούν τον αριθμό μητρώου ΕΕΤΤ, την επωνυμία, την έδρα, τα 
στοιχεία  επικοινωνίας  με  το  κοινό  και  την  ιστοσελίδα  των  εγγεγραμμένων  στο 
Μητρώο  παρόχων  ενδιάμεσων  υπηρεσιών,  φυσικών  ή  νομικών  προσώπων, 
παρέχονται ως δημόσια ανοικτά δεδομένα και δημοσιεύονται στην ιστοσελίδα της 
ΕΕΤΤ. 

 

ΚΕΦΑΛΑΙΟ Γ΄  

ΜΕΤΡΑ ΕΦΑΡΜΟΓΗΣ ΤΗΣ ΠΡΑΞΗΣ 

Άρθρο 16 
Κυρώσεις 

1. Σε περίπτωση παράβασης διατάξεων της Πράξης και του παρόντος, ο Συντονιστής 
Ψηφιακών  Υπηρεσιών,  ή  η  εκάστοτε  αρμόδια  αρχή  του  άρθρου  5,  κατά  λόγο 
αρμοδιότητάς τους, επιβάλλουν σε παρόχους ενδιάμεσων υπηρεσιών που υπάγονται 
στη δικαιοδοσία τους πρόστιμα και περιοδικές χρηματικές ποινές, σύμφωνα με τις 
περιπτώσεις (γ) και (δ) της παρ. 2 του άρθρου 51 της Πράξης. Τα πρόστιμα και οι 
χρηματικές ποινές είναι αποτελεσματικά, αναλογικά και αποτρεπτικά.  

2.  Κατά  τη  λήψη  απόφασης  σχετικά  με  την  επιβολή  και  το  ύψος  του  προστίμου, 
λαμβάνονται  δεόντως  υπόψη  και  αξιολογούνται  για  την  εκάστοτε  εξεταζόμενη 
περίπτωση τα ακόλουθα: 

α) η φύση, η βαρύτητα και η διάρκεια της παράβασης,  

β) ο δόλος ή η αμέλεια του παρόχου που προκάλεσε την παράβαση, 

γ)  τυχόν  συστηματική  ή  κατ’  επανάληψη  μη  συμμόρφωση  του  παρόχου  με  τις 
υποχρεώσεις που υπέχει βάσει της Πράξης 

δ) το είδος, το μέγεθος και η φύση της παρεχόμενης ενδιάμεσης υπηρεσίας και η 
οικονομική ικανότητα του παρόχου, 

ε) τυχόν δραστηριοποίηση του παρόχου σε περισσότερα κράτη μέλη, 

 

29 

στ) ο βαθμός συνεργασίας του παρόχου με την αρμόδια αρχή για την επανόρθωση 
της παράβασης και τον περιορισμό των πιθανών δυσμενών επιπτώσεών της, 

3.  Το  ύψος  του  προστίμου  δεν  επιτρέπεται  να  υπερβαίνει  το  6  %  του  ετήσιου 
παγκόσμιου κύκλου εργασιών του οικείου παρόχου ενδιάμεσων υπηρεσιών κατά το 
προηγούμενο οικονομικό έτος. 

Ειδικά σε περίπτωση παροχής ανακριβών, ελλιπών ή παραπλανητικών πληροφοριών, 
παράλειψης  απάντησης  ή  διόρθωσης  ανακριβών,  ελλιπών  ή  παραπλανητικών 
πληροφοριών και μη υποβολής σε επιθεώρηση, το πρόστιμο δεν υπερβαίνει το 1 % 
του  ετήσιου  εισοδήματος  ή  παγκόσμιου  κύκλου  εργασιών  του  οικείου  παρόχου 
ενδιάμεσων υπηρεσιών ή του οικείου προσώπου κατά το προηγούμενο οικονομικό 
έτος. 

4. Σε περίπτωση επιβολής περιοδικής χρηματικής ποινής, αυτή δεν υπερβαίνει το 5% 
του  μέσου  ημερήσιου  παγκόσμιου  κύκλου  εργασιών  ή  εισοδήματος  του  οικείου 
παρόχου ενδιάμεσων υπηρεσιών κατά το προηγούμενο οικονομικό έτος. 

5.  Τα  πρόστιμα  και  οι  περιοδικές  χρηματικές  ποινές  επιβάλλονται  με  ειδικά 
αιτιολογημένη  απόφαση  που  εκδίδει  ο  Συντονιστής  ή  η  αρμόδια  αρχή,  αφού 
προηγουμένως έχει παράσχει στον πάροχο τη δυνατότητα να εκθέσει τις απόψεις του 
επί των διαπιστωθεισών παραβάσεων, προφορικώς ή εγγράφως και κατ’ εφαρμογή 
των  διατάξεων  που  ορίζουν  τη  διαδικασία  επιβολής  κυρώσεων  για  κάθε  αρμόδια 
αρχή.  Η  απόφαση  επιβολής  κυρώσεων  κοινοποιείται  χωρίς  καθυστέρηση  στον 
ενδιαφερόμενο πάροχο. Πριν από την κοινοποίηση αυτή, o Συντονιστής ή η αρμόδια 
αρχή δεν δημοσιοποιεί την απόφαση ή τμήμα αυτής σε οποιονδήποτε τρίτο και με 
οποιονδήποτε τρόπο. 

6.  Τα  πρόστιμα  και  οι  περιοδικές  χρηματικές  ποινές  που  επιβάλει  ο  Συντονιστής 
Ψηφιακών  Υπηρεσιών  με  βάση  το  παρόν  άρθρο  εισπράττονται  στο  όνομα  και  για 
λογαριασμό του και αποδίδονται σε αυτόν. 

7. Στις περιπτώσεις επιβολής κυρώσεων από την Α.Π.Δ.Π.Χ. στο πλαίσιο εφαρμογής 
της Πράξης και του παρόντος, ισχύουν κατ’ αναλογία οι παρ. 4 και 5 του άρθρου 15 
του  ν.  4624/2019  (Α’  137).  Πέραν  των  προβλεπόμενων  στις  ανωτέρω  διατάξεις  
κυρώσεων,    η  Α.Π.Δ.Π.Χ.  δύναται  να  επιβάλει  και  περιοδική  χρηματική  ποινή 
σύμφωνα με το άρθρο 51 παρ. 2 στοιχ. δ’ της Πράξης. Τα πρόστιμα και οι περιοδικές 
χρηματικές ποινές που επιβάλει η Α.Π.Δ.Π.Χ. στο πλαίσιο εφαρμογής της Πράξης και 
του παρόντος, εισπράττονται στο όνομα και για λογαριασμό της και αποδίδονται σε 
αυτήν. Για την ανωτέρω είσπραξη η ΑΠΔΠΧ, με απόφαση του Προέδρου της, ανοίγει 
απλό τραπεζικό λογαριασμό υπό την ομάδα λογαριασμών  260 - Ταμειακή Διαχείριση  
στην Τράπεζα της Ελλάδος, όπου θα κατατίθενται απευθείας από τους βαρυνόμενους 
τα ποσά των προστίμων και των περιοδικών χρηματικών ποινών που θα επιβάλλονται 
στο πλαίσιο άσκησης των αρμοδιοτήτων της, όπως προβλέπονται από την Πράξη.  

 

30 

 

Άρθρο 17 

Δικαίωμα δικαστικής προσφυγής 

1. Κατά των αποφάσεων του Συντονιστή ή των αρμοδίων αρχών του άρθρου 5, με τις 
οποίες επιβάλλονται κυρώσεις σύμφωνα με το άρθρο 16, ασκείται προσφυγή ουσίας 
ενώπιον του Διοικητικού Εφετείου Αθηνών. 

2.  Κατά  των  λοιπών  ατομικών  διοικητικών  πράξεων  που  εκδίδονται  από  τον 
Συντονιστή  ή  τις  αρμόδιες  αρχές  του  άρθρου  5,  καθώς  και  των  κανονιστικών 
αποφάσεων που εκδίδονται δυνάμει των διατάξεων του παρόντος ασκείται αίτηση 
ακύρωσης ενώπιον του Συμβουλίου της Επικρατείας. 

3.  Η  προθεσμία  για  την  άσκηση  της  αίτησης  ακύρωσης  ή  της  προσφυγής,  κατά 
περίπτωση, και η άσκηση της δεν αναστέλλουν την εκτέλεση των προσβαλλόμενων 
αποφάσεων του Συντονιστή ή των αρμόδιων αρχών, εκτός εάν, μετά από αίτηση του 
αιτούντος  ή  του  προσφεύγοντος,  το  δικαστήριο,  με  αιτιολογημένη  απόφαση  του, 
αναστείλει εν όλω ή εν μέρει την εκτέλεση της πράξης, κατά τις ισχύουσες διατάξεις. 

4.  Για  το  παραδεκτό  της  συζήτησης  των  προσφυγών  που  ασκούνται  κατά  των 
αποφάσεων  του  Συντονιστή  ή  των  αρμοδίων  αρχών  του  άρθρου  5,  ενώπιον  του 
Διοικητικού Εφετείου, με τις οποίες επιβάλλονται πρόστιμα, απαιτείται η κατάθεση 
στον Συντονιστή απαιτείται η κατάθεση ποσού ίσου με το δεκαπέντε τοις εκατό (15%) 
του  επιβαλλόμενου  προστίμου  και  σε  κάθε  περίπτωση  όχι  μεγαλύτερου  των 
διακοσίων χιλιάδων (200.000) ευρώ, στην αρχή η οποία έχει επιβάλλει το πρόστιμο.  

5. Κατά των αποφάσεων του Διοικητικού Εφετείου Αθηνών που εκδίδονται σύμφωνα 
με  την  παρ.  1  του  παρόντος,  μπορεί  να  ασκηθεί  αίτηση  αναίρεσης  ενώπιον  του 
Συμβουλίου της Επικρατείας. 

 

Άρθρο 18 
Εκθέσεις 

1. Ο Συντονιστής Ψηφιακών Υπηρεσιών συντάσσει έως το τέλος Ιουνίου κάθε έτους, 
ετήσια έκθεση δραστηριοτήτων για το προηγούμενο ημερολογιακό έτος.  

2.  Η  ετήσια  έκθεση  περιλαμβάνει,  εκτός  των  πληροφοριών  που  απαιτούνται 
σύμφωνα με το άρθρο 55 της Πράξης, τα ακόλουθα στοιχεία: 

(α)  Στοιχεία  των  ανθρωπίνων  και  οικονομικών  πόρων  για  την  εφαρμογή  του 
παρόντος νόμου και της Πράξης, συμπεριλαμβανομένων, σε περίπτωση που έχουν 
επιβληθεί τέλη, των τελών που έχουν συλλεγεί.  

 

31 

(β) Αριθμός παραβάσεων της Πράξης που διαπιστώθηκαν 

(γ) Αριθμός και στοιχεία ακροάσεων  

(δ) Αριθμός και στοιχεία διαδικασιών επιβολής κυρώσεων και άλλων μέτρων 

(ε)  Αποφάσεις,  κανονισμοί  και  πράξεις  που  εκδόθηκαν,  στο  πλαίσιο  των 
εξουσιοδοτικών διατάξεων του άρθρου 23 του παρόντος. 

3. Για τους σκοπούς της παραγράφου 1, οι αρμόδιες αρχές του άρθρου 5, μέχρι το 
τέλος Φεβρουαρίου εκάστου έτους, αποστέλλουν στην ΕΕΤΤ, με την μορφή που η 
ΕΕΤΤ καθορίζει, τις πληροφορίες που αναφέρονται στο άρθρο 55 της Πράξης και στην 
παράγραφο  2  του  παρόντος  άρθρου  και  αφορούν  το  προηγούμενο  ημερολογιακό 
έτος. 

4.  Η  ετήσια  έκθεση  της  παραγράφου  1  κοινοποιείται  από  τον  Συντονιστή  στην 
Ευρωπαϊκή Επιτροπή, στο Συμβούλιο ψηφιακών υπηρεσιών και σε όλες τις αρμόδιες 
αρχές του άρθρου 5, και δημοσιεύεται σε μηχαναγνώσιμο μορφότυπο στην επίσημη 
ιστοσελίδα της Ε.Ε.Τ.Τ., με την επιφύλαξη των κανόνων που εφαρμόζονται δυνάμει 
του άρθρου 84 της Πράξης όσον αφορά την εμπιστευτικότητα των πληροφοριών. 

 

Άρθρο 19 

Προσωπικό του Συντονιστή Ψηφιακών Υπηρεσιών 

Για την άσκηση των αρμοδιοτήτων του Συντονιστή Ψηφιακών Υπηρεσιών, οι οποίες 
της ανατίθενται με την Πράξη και τον παρόντα νόμο, η Ε.Ε.Τ.Τ. δύναται να συστήσει 
με  απόφασή  της  νέα  Διεύθυνση,  τροποποιώντας  προς  τούτο  την  ΑΠ  ΕΕΤΤ 
996/008/22.06.2021 (ΦΕΚ 3367/Β΄/2021), ως ισχύει, καθώς και κάθε άλλη σχετική 
απόφαση,  και  προβαίνει  σε  κάθε  αναγκαία  ενέργεια  για  την  έγκαιρη  και  επαρκή 
στελέχωσή  της  εφαρμόζοντας  τα  αναφερόμενα  στις  περιπτώσεις  α’  έως  γ’  του 
παρόντος άρθρου: 

α. Συστήνονται και προστίθενται στην παρ. 1 του άρθρου 13 του ν. 4070/2012 (ΦΕΚ 
Α΄ 82/10.04.2012) δεκαπέντε (15) θέσεις, οι οποίες κατανέμονται ως εξής:  

i. 

ii. 

τέσσερις  (4)  θέσεις  κλάδου  ΠΕ  Διοικητικού-Οικονομικού,  ειδικότητας  ΠΕ 
Διοικητικού Οικονομικού  
δύο (2) θέσεις κλάδου ΤΕ Διοικητικού-Λογιστικού, ειδικότητας ΤΕ Διοικητικού-
Λογιστικού 
έξι (6) θέσεις κλάδου ΠΕ Πληροφορικής, ειδικότητας ΠΕ Πληροφορικής  
τρεις (3) θέσεις κλάδου ΠΕ Διοικητικού-Οικονομικού, ειδικότητας Νομικών 

iii. 
iv. 
β.  H κάλυψη αναγκών σε προσωπικό της Εθνικής Επιτροπής Τηλεπικοινωνιών και 
Ταχυδρομείων, που προκύπτουν από την άσκηση των αρμοδιοτήτων από την Πράξη 
και τον παρόντα που της ανατίθενται με τον παρόντα, πραγματοποιείται κατά την 

 

32 

πρώτη  εφαρμογή  του  παρόντος  κατ’  ανάλογη  εφαρμογή  του  άρθρου  31  του  ν. 
4873/2021 (Α’ 248), περί κινητικότητας υπαλλήλων σε νεοσύστατες υπηρεσίες. 

γ.  Για τη στελέχωση της Ε.Ε.Τ.Τ.  για την άσκηση των αρμοδιοτήτων του  παρόντος  
νόμου  και  της  Πράξης,    η  ΕΕΤΤ  δύναται  να  προσλάβει    Ειδικό  Επιστημονικό 
Προσωπικό      με  την  ακόλουθη  διαδικασία,  κατά  παρέκκλιση    των  κείμενων 
διατάξεων: 

ii. 

i.  Η Ε.Ε.Τ.Τ. προκηρύσσει τις θέσεις του Ειδικού Επιστημονικού Προσωπικού με 
την  απαιτούμενη  εξειδίκευση  και  εμπειρία.  Με  την  ίδια  προκήρυξη 
καθορίζονται  και  τα  κριτήρια  επιλογής  αυτού,  καθώς  και  η  διαδικασία 
ασκήσεως ενστάσεων. 
Ειδική  Επιτροπή  Εμπειρογνωμόνων,  που  συγκροτείται  από  την  Ε.Ε.Τ.Τ., 
κατόπιν συνέντευξης των υποψηφίων, εισηγείται στην Ε.Ε.Τ.Τ. για την επιλογή 
τους. Στη σύνθεση της Επιτροπής συμμετέχουν υποχρεωτικά ένα μέλος του 
Α.Σ.Ε.Π., ως Πρόεδρος, που προτείνεται από τον Πρόεδρο του Α.Σ.Ε.Π., ένας 
τουλάχιστον καθηγητής Πανεπιστημίου Α΄ βαθμίδας και γραμματέας. Τα μέλη 
και ο γραμματέας της Επιτροπής αμείβονται για το έργο τους, με απόφαση 
της  Ε.Ε.Τ.Τ.,  κατά  τις  κείμενες  διατάξεις.  Η  σχετική  δαπάνη  βαρύνει  την 
Ε.Ε.Τ.Τ.. 

iii.  Η  Ε.Ε.Τ.Τ.,  με  αιτιολογημένη  απόφασή  της,  επιλέγει  τους  υποψηφίους  οι 
οποίοι  διαθέτουν,  κατά  την  κρίση  της,  την  ευρύτερη  δυνατή  εμπειρία  και 
γνώση που απαιτείται για τη θέση για την οποία προορίζονται. 

iv.  Οι πίνακες των επιλεγομένων με τα απαραίτητα στοιχεία αποστέλλονται στο 

Α.Σ.Ε.Π. για επικύρωση.  
Σε περίπτωση μη επικύρωσης των πινάκων εντός είκοσι (20) ημερών από την 
ημέρα  παραλαβής  θεωρούνται  αυτοί  ως  επικυρωμένοι  και  η  Ε.Ε.Τ.Τ. 
προβαίνει στην πρόσληψη των επιλεγέντων. 

v. 

 

Άρθρο 20 

Κάλυψη δαπανών 

Η  δαπάνη  της  Ε.Ε.Τ.Τ  για  την  εφαρμογή  των  διατάξεων  του  παρόντος  νόμου 
καλύπτεται από τα έσοδα της σύμφωνα με τα άρθρα 16 και 21του παρόντος και το 
άρθρο 150 του Ν. 4727/2020 για τέλη δικαιωμάτων χρήσης. 

 

Άρθρο 21 

Τέλη 

1.  Ο  Συντονιστής  δύναται  να  επιβάλλει  ετήσιο  εποπτικό    τέλος  σε  παρόχους 
ενδιάμεσων υπηρεσιών που (α) έχουν την κύρια εγκατάστασή τους στην Ελλάδα ή (β) 
ο νόμιμος αντιπρόσωπός τους διαμένει ή είναι εγκατεστημένος στην Ελλάδα, εφόσον 

 

33 

δεν διαθέτουν εγκατάσταση στην Ένωση αλλά προσφέρουν υπηρεσίες στην Ένωση 
περιλαμβανομένης της Ελλάδας. Το εν λόγω τέλος καλύπτει αποκλειστικά και μόνο 
το κόστος εκπλήρωσης των καθηκόντων που ανατίθενται στην ΕΕΤΤ σύμφωνα με τον 
παρόντα νόμο και την Πράξη. 

2.  Το  ετήσιο  εποπτικό  τέλος  επιβάλλεται  στους  παρόχους  ενδιάμεσων υπηρεσιών 
κατά αντικειμενικό, διαφανή και αναλογικό τρόπο. 

3. Ο Συντονιστής δύναται να μην εφαρμόζει εποπτικό τέλος σε παρόχους ενδιάμεσων 
υπηρεσιών των οποίων ο συνολικός παγκόσμιος ή εθνικός ετήσιος κύκλος εργασιών 
σε εθνικο επίπεδο από τις δραστηριότητες που εμπίπτουν στο πεδίο εφαρμογής της 
Πράξης  και  του  παρόντος  νόμου  δεν  υπερβαίνει  ορισμένο  κατώτατο  όριο  ή  των 
οποίων οι δραστηριότητες δεν ανέρχονται σε ορισμένο ελάχιστο μερίδιο αγοράς ή 
είναι  πολύ  περιορισμένης  γεωγραφικής  εμβέλειας  ή  παρέχουν  συγκεκριμένες 
κατηγορίες ενδιαμέσων υπηρεσιών. 

4.  Για  τον  προσδιορισμό  του  ύψους  του  εποπτικού  τέλους,  η  Ε.Ε.Τ.Τ.  δύναται  να 
εφαρμόσει είτε  μία  μέθοδο  κατανομής  βάσει του  συνολικού  ετήσιου παγκόσμιου 
κύκλου εργασιών των παρόχων ή/και του είδους των ενδιάμεσων υπηρεσιών που 
παρέχουν, είτε ένα σύστημα κατ’ αποκοπήν επιβάρυνσης αυτών, ή έναν συνδυασμό 
αυτών. 

5.  Το  προβλεπόμενο  στο  παρόν  άρθρο  εποπτικό  τέλος,  όπως  και  κάθε  άλλο 
εισπραττόμενο  από  οποιαδήποτε  αιτία  από  την  Ε.Ε.Τ.Τ.  ποσό  στο  πλαίσιο  των  εν 
γένει  αρμοδιοτήτων  της  από  τον  παρόντα  νόμο  και  την  Πράξη  καταβάλλονται 
απευθείας ως έσοδο στο όνομα και για λογαριασμό της Ε.Ε.Τ.Τ. ενώ κατατίθενται σε 
τραπεζικούς  λογαριασμούς  αυτής  και  εισπράττονται  σύμφωνα  με  τον  Κώδικα 
Είσπραξης Δημοσίων Εσόδων (Κ.Ε.Δ.Ε., ν.δ. 356/1974, Α΄ 90). 

 

ΚΕΦΑΛΑΙΟ Δ΄ 

ΤΡΟΠΟΠΟΙΟΥΜΕΝΕΣ ΚΑΙ ΕΞΟΥΣΙΟΔΟΤΙΚΕΣ ΔΙΑΤΑΞΕΙΣ 

 

Άρθρο 22 

Τροποποιήσεις του Ν. 4070/2012 

1.  Στο    τέλος  του  στοιχ.  β)  του  άρθρου  7  του  ν.  4070/2012  (Α΄82),  προστίθεται  η 
φράση    «ή/και  ενδιάμεσων  υπηρεσιών,  όπως  ορίζονται  στον  Κανονισμό  (ΕΕ) 
2022/2065» και το στοιχ β) του άρθρου 7 διαμορφώνεται ως εξής: 

«β) είναι εταίρος, μέτοχος, μέλος διοικητικού συμβουλίου, διαχειριστής, υπάλληλος, 
σύμβουλος,  μελετητής  ατομικής  ή  άλλης  επιχείρησης,  η  οποία  δραστηριοποιείται 

 

34 

στους  τομείς  των  ταχυδρομικών  υπηρεσιών,  των  ηλεκτρονικών  επικοινωνιών,  της 
πληροφορικής  ή  της  επεξεργασίας  δεδομένων  προσωπικού  χαρακτήρα  ή/και 
ενδιάμεσων υπηρεσιών, όπως ορίζονται στον Κανονισμό (ΕΕ) 2022/2065». 

2. Στην παρ. 1 του άρθρου 9 του ν. 4070/2012 (Α’ 82) μετά τη φράση «ταχυδρομικές 
επιχειρήσεις» προστίθεται η φράση «καθώς και από ενδιάμεσες υπηρεσίες, όπως 
ορίζονται στον Κανονισμό (ΕΕ) 2022/2065» και η παρ. 1 του άρθρου 9 διαμορφώνεται 
ως εξής: 

«1. Στον Πρόεδρο, στους Αντιπροέδρους, στα υπόλοιπα μέλη της Ε.Ε.Τ.Τ., καθώς και 
στο προσωπικό της, απαγορεύεται ο άμεσος ή έμμεσος προσπορισμός οποιουδήποτε 
οφέλους  από  υπηρεσίες  ηλεκτρονικών  επικοινωνιών,  ταχυδρομικές  επιχειρήσεις 
καθώς  και  από  ενδιάμεσες  υπηρεσίες,  όπως  ορίζονται  στον  Κανονισμό  (ΕΕ) 
2022/2065, ή από τρίτους που επηρεάζονται άμεσα από τη δραστηριότητά τους». 

3. Στο στοιχ. β) της παρ. 2 του άρθρου 9 του ν. 4070/2012 (Α’ 82) μετά τη φράση 
«επεξεργασίας δεδομένων προσωπικού χαρακτήρα» προστίθεται η φράση «ή των 
ενδιάμεσων  υπηρεσιών,  όπως  ορίζονται  στον  Κανονισμό  (ΕΕ)  2022/2065»  και  το 
στοιχ. β) της παρ. 2 του άρθρου 9 διαμορφώνεται ως εξής: 

«β)  Καταστεί  εταίρος,  μέτοχος,  μέλος  διοικητικού  συμβουλίου,  διαχειριστής, 
υπάλληλος,  σύμβουλος,  μελετητής  ατομικής  ή  άλλης  επιχείρησης,  η  οποία 
δραστηριοποιείται  στους  τομείς  των  ταχυδρομικών  υπηρεσιών,  των  ηλεκτρονικών 
επικοινωνιών,  της  πληροφορικής  ή  της  επεξεργασίας  δεδομένων  προσωπικού 
χαρακτήρα  ή  των  ενδιάμεσων  υπηρεσιών,  όπως  ορίζονται  στον  Κανονισμό  (ΕΕ) 
2022/2065.  Αν  τα  μέλη  της  Ε.Ε.Τ.Τ.  αποκτήσουν  εταιρικά  μερίδια  ή  μετοχές  των 
ανωτέρω επιχειρήσεων κατά τη διάρκεια της θητείας τους από κληρονομική διαδοχή, 
υποχρεούνται  να  απέχουν  από  την  ενάσκηση  των  δικαιωμάτων  συμμετοχής  και 
ψήφου στα όργανα διοίκησης, διαχείρισης και ελέγχου των εν λόγω επιχειρήσεων, 
μέχρι  το  χρόνο  λήξης  της  θητείας  τους.  Η  ίδια  υποχρέωση  ισχύει  και  για  τους 
συζύγους και τα τέκνα τους». 

 

Άρθρο 23 

Εξουσιοδοτικές διατάξεις 

1.  Η  ΕΕΤΤ  δύναται  να  εκδίδει  κατευθυντήριες  οδηγίες  για  την  εξειδίκευση 
λεπτομερειών και την ομοιόμορφη εφαρμογή του άρθρου 21 της Πράξης, σχετικά με 
την εξωδικαστική επίλυση διαφορών, λαμβάνοντας υπόψη και την ευρωπαϊκή και 
εθνική πρακτική. 

2.  Η  ΕΕΤΤ  δύναται  να  εκδίδει  κατευθυντήριες  οδηγίες  για  την  εξειδίκευση 
λεπτομερειών και την ομοιόμορφη εφαρμογή του άρθρου 22 της Πράξης, σχετικά με 

 

35 

τις αξιόπιστες πηγές επισήμανσης παράνομου περιεχομένου, λαμβάνοντας υπόψη 
και την ευρωπαϊκή και εθνική πρακτική. 

3.  Η  ΕΕΤΤ  δύναται  να  εκδίδει  κατευθυντήριες  οδηγίες  για  την  εξειδίκευση 
λεπτομερειών και την ομοιόμορφη εφαρμογή του άρθρου 40 της Πράξης, σχετικά με 
την πρόσβαση και τον έλεγχο δεδομένων, λαμβάνοντας υπόψη και την ευρωπαϊκή 
και εθνική πρακτική. 

4.  Η  ΕΕΤΤ  δύναται  να  εκδίδει  φόρμα  υποβολής  καταγγελίας  και  κατευθυντήριες 
οδηγίες για τη ρύθμιση διαδικαστικών ζητημάτων και κάθε αναγκαίας λεπτομέρειας 
για την ομοιόμορφη εφαρμογή του άρθρου 53 της Πράξης, για το δικαίωμα υποβολής 
καταγγελίας, λαμβάνοντας υπόψη και την ευρωπαϊκή και εθνική πρακτική. 

5. Με Κανονισμό της Ε.Ε.Τ.Τ. εξειδικεύονται οι προϋποθέσεις επιβολής,  ο τρόπος 
υπολογισμού, ο τρόπος και η προθεσμία καταβολής του ετήσιου εποπτικού τέλους, 
καθώς και κάθε άλλη σχετική λεπτομέρεια η οποία είναι αναγκαία για την εφαρμογή 
του άρθρου 21 του παρόντος . 

6. Με Κοινή Πράξη του Συντονιστή Ψηφιακών Υπηρεσιών και των αρμοδίων αρχών 
του  άρθρου  5,  ύστερα  από  σύμφωνη  γνώμη  των  Ολομελειών  τους,  ρυθμίζεται 
δεσμευτικά και λεπτομερώς κάθε ζήτημα που αφορά τη συνεργασία τους και ιδίως 
α) ο συντονισμός της συλλογής δεδομένων και πληροφοριών και η ανταλλαγή αυτών,  
β)  ο  τρόπος  χρήσης  πληροφοριακών  συστημάτων  σε  εθνικό  επίπεδο  και  γ)  η 
διαδικασία λήψης και διαβίβασης καταγγελιών. 

7. Με απόφαση του Υπουργού Εθνικής Οικονομίας και Οικονομικών, που εκδίδεται 
κατόπιν Απόφασης του Προέδρου της Α.Π.Δ.Π.Χ. και υποβολής σχετικής αίτησης από 
την  Α.Π.Δ.Π.Χ.,  ανατίθεται  στις  υπηρεσίες  της  Φορολογικής  Διοίκησης  η  είσπραξη 
υπέρ της Α.Π.Δ.Π.Χ. των προστίμων και των περιοδικών χρηματικών ποινών που αυτή 
επιβάλλει στο πλαίσιο άσκησης των αρμοδιοτήτων της με βάση την Πράξη και τον 
παρόντα  νόμο  σε  περίπτωση  μη  καταβολής  τους  στον  τραπεζικό  λογαριασμό  της 
Αρχής, κατά τα προβλεπόμενα στην παρ. 7 του άρθρου 16 του παρόντος.  

 

ΚΕΦΑΛΑΙΟ Ε’ 

ΛΟΙΠΕΣ ΡΥΘΜΙΣΕΙΣ ΑΡΜΟΔΙΟΤΗΤΑΣ ΤΟΥ ΥΠΟΥΡΓΕΙΟΥ ΨΗΦΙΑΚΗΣ ΔΙΑΚΥΒΕΡΝΗΣΗΣ 

Άρθρο 24 
Σκοπός 

Σκοπός του παρόντος Κεφαλαίου είναι: 
 

 

 

36 

Άρθρο 25 
Αντικείμενο 

Αντικείμενο του παρόντος Κεφαλαίου είναι: 

 

 

 

Άρθρο 26   

ΚΕΦΑΛΑΙΟ ΣΤ’ 
ΕΝΑΡΞΗ ΙΣΧΥΟΣ 

Άρθρο 27 

Έναρξη ισχύος 

Η  ισχύς  του  παρόντος  αρχίζει  από  τη  δημοσίευσή  του  στην  Εφημερίδα  της 
Κυβερνήσεως. 

 

 

 

 

 

 

 

 

37 

