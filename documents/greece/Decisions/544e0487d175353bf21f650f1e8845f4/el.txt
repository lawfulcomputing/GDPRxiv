 
 
 
 
 
Αθήνα, 13-07-2023 
Αριθ. Πρωτ.: 1784 
 

 

 

ΑΠΟΦΑΣΗ 27/2023 

 

Η  Αρχή  Προστασίας  Δεδομένων  Προσωπικού  Χαρακτήρα  συνήλθε  μετά  από 
πρόσκληση του Προέδρου της σε συνεδρίαση στην έδρα της την Τρίτη 21.02.2023 και 
ώρα 10:00, προκειμένου να εξετάσει την υπόθεση που αναφέρεται στο ιστορικό της 
παρούσας. Παρέστησαν ο Πρόεδρος της Αρχής, Κωνσταντίνος Μενουδάκος και τα 
τακτικά μέλη της Αρχής Κωνσταντίνος Λαμπρινουδάκης, Χαράλαμπος Ανθόπουλος, 
Χρήστος Καλλονιάτης, Αικατερίνη Ηλιάδου και Γρηγόριος Τσόλιας, ως εισηγητής. Δεν 
παρέστησαν λόγω κωλύματος, αν και εκλήθησαν νομίμως εγγράφως, οι Σπυρίδων 
Βλαχόπουλος  και  Χρήστος  Παπαθεοδώρου,  τακτικό  και  αναπληρωματικό  μέλος, 
αντίστοιχα. Παρούσες, χωρίς δικαίωμα ψήφου, ήταν η Χαρίκλεια Λάτσιου, νομικός 
ελεγκτής  -  δικηγόρος,  ως  βοηθός  εισηγητή  και  η  Ειρήνη  Παπαγεωργοπούλου, 
υπάλληλος του τμήματος διοικητικών υποθέσεων, ως γραμματέας.  

  Η Αρχή έλαβε υπόψη της τα παρακάτω: 

Με  την  από  12.01.2022  (και  με  αρ.  πρωτ.  ΑΠΔ  Γ/ΕΙΣ/213/12.01.2022) 
καταγγελία η Α, ιατρός και μέλος του Δ.Σ. του Ιατρικού Συλλόγου Αθηνών (εφεξής 
ΙΣΑ),  υποστηρίζει  ότι  με  την  υπ΄  αριθ.  25806/14-12-2021  απόφαση  ο  ΙΣΑ  κάλεσε 
όλους  τους  ιατρούς-μέλη  του  Συλλόγου  που  διατηρούν  ιδιωτικά  ιατρεία  να 
αποστείλουν  σε  ηλεκτρονική  μορφή  πιστοποιητικά,  από  τα  οποία  προκύπτει  ο 
εμβολιασμός τους κατά του κορωνοϊού covid-19 ή η νόσησή τους από αυτόν. Κατόπιν 
τούτου,  η  καταγγέλλουσα  ζητεί  από  την  Αρχή:  «Α)  Να  απαγορεύσετε  στον  ΙΣΑ  να 
υλοποιήσει  την  προαναφερόμενη  απόφασή  του  περί  συλλογής  πιστοποιητικών 
εμβολιασμού ή νόσησης των μελών του, λόγω της προφανούς παρανομίας της. Β) Να 
διατάξετε  τον  ΙΣΑ  ώστε  οποιοδήποτε  πιστοποιητικό  έχει  συλλεγεί  μέχρι  σήμερα, 

 

Λεωφ. Κηφισίας 1-3, 11523 Αθήνα 
Τ: 210 6475 600 • E: contact@dpa.gr  • www.dpa.gr 

 

1 

παράνομα, να καταστραφεί ενώπιον της Αρχής ΠΠΔ. Γ) Σε όποια περίπτωση ήθελε 
κριθεί νόμιμη, έστω και εν μέρει αυτή η διαδικασία, να εφαρμοστεί εντός των ορίων 
που ήδη έχουν τεθεί από τον Ευρωπαίο Επόπτη Προστασίας Δεδομένων, που για την 
αποφυγή φαινομένων που οδηγούν σε διακρίσεις ατόμων αναλόγως της προσωπικής 
εμβολιαστικής κατάστασής τους, με τις από 9-8-2021 «Συστάσεις» του, συστήνει την 
συλλογή μόνο των σχετικών συγκεντρωτικών στατιστικών στοιχείων». 

Η Αρχή, στο πλαίσιο εξέτασης της ανωτέρω καταγγελίας, κάλεσε με το υπ’ αρ. 
πρωτ.  ΑΠΔ  Γ/ΕΞΕ/388/14.02.2022  έγγραφο  τον  ΙΣΑ  να  παράσχει  συγκεκριμένες 
διευκρινίσεις επί των καταγγελλομένων. 

Σε απάντηση του ανωτέρω εγγράφου της Αρχής ο ΙΣΑ με τις υπ’ αρ. πρωτ. … και 
από  …  απαντήσεις  του  (και  με  αρ.  πρωτ.  ΑΠΔ  Γ/ΕΙΣ/2466/18.02.2022  και  ΑΠΔ 
Γ/ΕΙΣ/3009/02.03.2022 έγγραφα, αντίστοιχα) ενημέρωσε την Αρχή ότι η απόφαση για 
την συλλογή σε ηλεκτρονική μορφή των πιστοποιητικών εμβολιασμού των μελών του 
ελήφθη με την από 02.12.2021 απόφαση του Δ.Σ. Ακολούθως, με την υπ’ αρ. πρωτ. 
25806/14.12.2021  επιστολή,  ο  ΙΣΑ  κάλεσε  τα  μέλη  του  να  αποστείλουν  σε 
ηλεκτρονική  μορφή  το  πιστοποιητικό  εμβολιασμού  κατά  του  κορωνοϊού, 
ενημερώνοντας  παράλληλα  με  την  επιστολή  αυτή  ότι  ο  Σύλλογος  αποτελεί  τον 
εποπτικό φορέα των ιδιωτικών φορέων Π.Φ.Υ, ο οποίος ασκεί πειθαρχική εξουσία 
επί των ιατρών που δραστηριοποιούνται στην περιφέρεια ευθύνης του. Επιπλέον, με 
το από 20.12.2021 μήνυμα ηλεκτρονικού ταχυδρομείου κάλεσε τα μέλη του («υπό 
την  ιδιότητά  σας  ως  επιστημονικά  υπεύθυνου  ή  συνεργάτη  φορέα  ΠΦΥ»)  να 
υποβάλουν 
σύνδεσμο 
https://www.isathens.gr/CovidCert/LogIn.  

πιστοποιητικό 

εμβολιασμού 

στον 

το 

Περαιτέρω, ο ΙΣΑ με τις ανωτέρω αναφερόμενες απαντήσεις του υποστηρίζει 
ότι  o  Σύλλογος  είναι  νομικό  πρόσωπο  δημοσίου  δικαίου  (άρθρο  291  παρ.  1  ν. 
4512/2018) με κύριο σκοπό, μεταξύ άλλων, την εποπτεία της τήρησης των κανόνων 
της  ιατρικής  δεοντολογίας  και  της  προαγωγής  των  ηθικών  και  δεοντολογικών 
κανόνων του ιατρικού επαγγέλματος στην περιφέρειά του (άρθρο 292 παρ. 1 στοιχ. 
α΄  ν.  4512/2018).  Επιπλέον,  υποστηρίζει  ότι  δυνάμει  του  άρθρου  85  παρ.  1  ν. 
4472/2017  έχει  την  αρμοδιότητα  για  την  χορήγηση,  αναστολή  και  ανάκληση 
βεβαίωσης  λειτουργίας  ιατρείου,  πολυϊατρείου,  διαγνωστικού  εργαστηρίου  και 

 

2 

εργαστηρίου φυσικής ιατρικής και αποκατάστασης, καθώς και την αρμοδιότητα να 
επιβάλει  τις  προβλεπόμενες  από  τις  διατάξεις  των  άρθρων  13  και  17  του  ΠΔ/τος 
84/2001 διοικητικές κυρώσεις, ήτοι την διακοπή λειτουργίας ή την ανάκληση άδειας 
λειτουργίας. Επιπλέον, ο ΙΣΑ ενημερώνει την Αρχή ότι με το άρθρο 38 παρ. 4 του ν. 
4771/2021 καθιερώθηκε υποχρέωση των αρμοδίων κατά τόπους ιατρικών συλλόγων 
να  προβαίνουν  (πέραν  του  αρχικού  ελέγχου  για  την  χορήγηση  βεβαίωσης 
λειτουργίας του φορέα) και σε δειγματολογικό έκτακτο έλεγχο σε ποσοστό δέκα τοις 
εκατό (10%) των φορέων που εδρεύουν στην περιοχή της χωρικής αρμοδιότητας κατ΄ 
έτος. 

Εν  συνεχεία,  ο  ΙΣΑ  υποστηρίζει  ότι  η  καταγγελλόμενη  επεξεργασία  της 
συλλογής των πιστοποιητικών εμβολιασμού των μελών του έγινε για καθορισμένο, 
σαφή και νόμιμο σκοπό κατ΄ άρθρα 6 παρ.1 στοιχ. ε΄ και 9 παρ. 2 στοιχ. θ’ ΓΚΠΔ , στο 
πλαίσιο  της  εφαρμογής  του  υποχρεωτικού  εμβολιασμού  του  προσωπικού  που 
απασχολείται σε δομές πρωτοβάθμιας φροντίδας υγείας δυνάμει του άρθρου 206 ν. 
4820/2021. Επιπλέον, ο ΙΣΑ επισημαίνει ένα ζήτημα που ανέκυψε από την εφαρμογή 
της  υποχρεωτικότητας  του  εμβολιασμού  των  ιατρών  –  μελών  του  και  κυρίως  του 
ελέγχου παρακολούθησης της συμμόρφωσης με την υποχρέωση εμβολιασμού, ότι 
δηλαδή  ο  έλεγχος  της  συμμόρφωσης  μέσω  της  διαλειτουργικότητας  των 
πληροφοριακών συστημάτων, όπως προβλέπεται στην υπ’ αριθμ. Δ1α/ΓΠ.οικ.52796 
ΚΥΑ (ΦΕΚ Β 3959/27.8.2021) αφορά σε εργαζόμενους και όχι στους ιατρούς μέλη του, 
οι οποίοι φέρουν την ιδιότητα του επιστημονικά υπεύθυνου ή συνεργάτη ιδιωτικών 
φορέων παροχής υπηρεσιών πρωτοβάθμιας φροντίδας υγείας (εφεξής ΠΦΥ). Κατ΄ 
ακολουθία – σύμφωνα με τον ΙΣΑ – για τους τελευταίους, πληροφορίες σχετικά με 
τον εμβολιασμό τους δεν εμφανίζονται στο πληροφοριακό σύστημα ΕΡΓΑΝΗ από το 
Εθνικό Μητρώο Εμβολιασμών κατά του κορωνοϊού, ούτε εξάλλου διαλειτουργεί το 
πληροφοριακό σύστημα του ΙΣΑ με το Εθνικό Μητρώο Εμβολιασμών.  

Επιπρόσθετα, ο ΙΣΑ υποστηρίζει ότι: «η απλή μεταφόρτωση των πιστοποιητικών 
στην  ειδική  ηλεκτρονική  πλατφόρμα  και  η  άμεση  επαλήθευση  και  διαγραφή  τους 
δύνανται  να  θεωρηθεί  εναλλακτική  μορφή  επίδειξης  των  πιστοποιητικών  με 
ηλεκτρονικά μέσα, ειδικά λαμβάνοντας υπόψη την ανάγκη άμεσης διασφάλισης της 
σύννομης  λειτουργίας  των  υποχρέων,  ήτοι  μεγάλου  όγκου  ιατρείων,  τα  οποία 
καλούνται  να  παίξουν  πρωταγωνιστικό  ρόλο  στη  μάχη  για  την  προστασία  της 

 

3 

δημόσιας  υγείας.  Λαμβανομένης  υπόψη  της  γεωγραφικής  και  της  πληθυσμιακής 
εμβέλειας  του  ΙΣΑ  σε  συνδυασμό  με  την  απόφαση  του  ΔΣ  για  την  τήρησης  της 
υποχρεωτικότητας του εμβολιασμού από όσο το δυνατό περισσότερα μέλη – ιατρούς, 
η  μεταφόρτωση,  επαλήθευση  και  άμεση  διαγραφή  των  πιστοποιητικών  μέσω  της 
ηλεκτρονικής του πλατφόρμας κρίθηκε από τον ΙΣΑ ως η περισσότερο πρόσφορη και 
αναλογική ως προς τον σκοπό επεξεργασίας».  

Τέλος,  η  Α  υπέβαλε  στην  Αρχή  το  από  12.04.2022  (και  με  αρ.  πρωτ.  ΑΠΔ 
Γ/ΕΙΣ/5881/12.04.2022) υπόμνημα, αφού ζήτησε και έλαβε από την Αρχή (με το υπ’ 
αρ.  πρωτ.  Γ/ΕΙΣ/5353/29.03.2022  έγγραφο)  τις  προαναφερόμενες  απαντήσεις  του 
ΙΣΑ.  

Κατόπιν  τούτων,  η  Αρχή  με  τα  υπ’  αρ.  πρωτ.  Γ/ΕΞ/1588/28.06.2022  και 
Γ/ΕΞΕ/1589/28.06.2022  έγγραφα  κάλεσε  τον  ΙΣΑ  και  την  Α,  αντίστοιχα,  όπως 
παρουσιαστούν  σε  συνεδρίαση  της  Ολομελείας  της  Αρχής  την  Τρίτη  05.07.2022, 
προκειμένου να συζητηθεί η προαναφερόμενη καταγγελία. Στην συνεδρίαση αυτή, 
κατά  την  οποία  παρέστησαν  ο  Στέργιος  Κωνσταντίνου  (ΑΜ  ΔΣΑ  …),  νόμιμος 
εκπρόσωπος  του  ΙΣΑ,  και  η  Α  μετά  της  πληρεξουσίας  δικηγόρου  της  Ευαγγελίας 
Χαραλάμπους (ΑΜ ΔΣΑ …), η Αρχή, αφού έλαβε υπόψη της και την δήλωση του ΙΣΑ, 
διά του νομίμου εκπροσώπου του, ότι η καταγγελλόμενη επεξεργασία της συλλογής 
πιστοποιητικών  εμβολιασμού/νόσησης  των  μελών  του  έχει  προσωρινά  ανασταλεί 
μέχρι την εξέταση της εξεταζόμενης καταγγελίας από την Αρχή, καθώς και το από 
05.07.2022 (και υπ’ αρ. πρωτ. ΑΠΔ Γ/ΕΙΣ/8556/05.07.2022) υπόμνημα της Α, έκανε 
δεκτό το αίτημα αναβολής που υποβλήθηκε από τον ΙΣΑ με το υπ’ αρ. πρωτ. … (και 
με  αρ.  πρωτ.  ΑΠΔ  Γ/ΕΙΣ/8401/29.06.2022)  έγγραφο  και  όρισε  νέα  ημερομηνία 
συζήτησης της υπόθεσης την Τρίτη 13.09.2022. Στην συνεδρίαση αυτή παρέστησαν 
ενώπιον της Αρχής εκ μέρους του ΙΣΑ οι Β (Αντιπρόεδρος Δ.Σ. του ΙΣΑ) και οι Ιουλία 
Κωνσταντίνου 
(ΑΜ  ΔΣΗ  …)  και  Στέργιος  Κωνσταντίνου,  δικηγόροι,  και  η 
καταγγέλλουσα Α μετά της πληρεξουσίας δικηγόρου Ευαγγελίας Χαραλάμπους. Κατά 
την συνεδρίαση αυτή, η Αρχή έκανε δεκτό το νέο αίτημα αναβολής που υποβλήθηκε 
από τον ΙΣΑ με το υπ’ αρ. πρωτ. … (και με αρ. πρωτ. ΑΠΔ Γ/ΕΙΣ/10001/09.09.2022) 
έγγραφο  και  όρισε,  παρουσία  των  παρισταμένων,  νέα  ημερομηνία  συζήτησης  της 
υπόθεσης ενώπιον της Αρχής την 01η.11.2022. Κατά την συνεδρίαση της 01ης.11.2022 
παρέστησαν  ενώπιον  της  Αρχής  οι  Γ,  Πρόεδρος  του  Δ.Σ.  του  ΙΣΑ,  μετά  των 

 

4 

πληρεξουσίων δικηγόρων Χαράς Ζέρβα (ΑΜ ΔΣΑ …) και Στέργιου Κωνσταντίνου και Α, 
μετά της πληρεξουσίας δικηγόρου Ευαγγελίας Χαραλάμπους. Κατά την συνεδρίαση 
αυτή, οι παριστάμενοι, αφού ανέπτυξαν τις απόψεις τους, έλαβαν προθεσμία έως 
την  18η.11.2022  για  την  υποβολή  εγγράφων  υπομνημάτων.  Κατόπιν  τούτου, 
υποβλήθηκαν στην Αρχή εμπρόθεσμα τα από 18.11.2022 έγγραφα υπομνήματα του 
ΙΣΑ  και 
Γ/ΕΙΣ/11922/21.11.2022  και 
Γ/ΕΙΣ/11941/21.11.2022, αντίστοιχα).  

(και  με  αρ.  πρωτ.  ΑΠΔ 

της  Α 

Η  Αρχή,  μετά  από  εξέταση  των  στοιχείων  του  φακέλου,  αφού  άκουσε  τον 
εισηγητή  και  τις  διευκρινίσεις  από  τη  βοηθό  εισηγητή,  η  οποία  παρέστη  χωρίς 
δικαίωμα ψήφου, κατόπιν διεξοδικής συζητήσεως, 

 

 

ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ 

1. Επειδή, σύμφωνα με τα οριζόμενα στις διατάξεις των άρθρων 2 παρ. 1 ΓΚΠΔ 
και  2  ν.  4624/2019  οι  κανόνες  προστασίας  δεδομένων  προσωπικού  χαρακτήρα 
εφαρμόζονται: «στην εν όλω ή εν μέρει, αυτοματοποιημένη επεξεργασία δεδομένων 
προσωπικού  χαρακτήρα,  καθώς  στη  μη  αυτοματοποιημένη  επεξεργασία  τέτοιων 
δεδομένων  τα  οποία  περιλαμβάνονται  ή  πρόκειται  να  περιληφθούν  σε  σύστημα 
αρχειοθέτησης».  Εν  προκειμένω,  από  τα  στοιχεία  του  φακέλου  της  υπόθεσης 
προκύπτει ότι η ανάρτηση των πιστοποιητικών εμβολιασμού κατά του κορωνοϊού 
covid – 19 πραγματοποιήθηκε στην πλατφόρμα https://members.isathens.gr του ΙΣΑ, 
στην οποία εισέρχονταν τα μέλη του, ιατροί – επιστημονικά υπεύθυνοι φορέων ΠΦΥ, 
με χρήση των κωδικών του Συλλόγου και καταχωρούσαν σ’ αυτήν το πιστοποιητικό 
εμβολιασμού  τους.  Η  ανωτέρω  ανάρτηση  συνεπάγεται  αυτοματοποιημένη 
επεξεργασία, εκ μέρους του ΙΣΑ ως υπευθύνου επεξεργασίας κατ’ άρθρο 4 στοιχ. 7 
ΓΚΠΔ,  εμπίπτουσα  στο  ρυθμιστικό  πεδίο  των  κανόνων  προστασίας  δεδομένων 
προσωπικού χαρακτήρα. Εξάλλου, στο αρχείο δραστηριοτήτων κατ΄ άρθρο 30 ΓΚΠΔ 
που απέστειλε ο ΙΣΑ με το υπ’ αρ. πρωτ. 27044/17.02.2022 (και με αρ. πρωτ. ΑΠΔ 
Γ/ΕΙΣ/2466/18.02.2022)  έγγραφο  στην  Αρχή  περιλαμβάνεται  η  δραστηριότητα  της 
συλλογής  των  πιστοποιητικών  εμβολιασμού,  και  περιγράφεται,  μεταξύ  άλλων,  σ’ 

 

5 

αυτό ότι η τήρηση των επίμαχων δεδομένων (πιστοποιητικών εμβολιασμού) γίνεται 
«ηλεκτρονικά στο server», καθώς και ότι «τηρείται αρχείο». Τέλος, δεδομένου ότι οι 
κανόνες προστασίας δεδομένων προσωπικού χαρακτήρα έλκονται σε εφαρμογή και 
σε  περίπτωση  «ψηφιακής  επίδειξης»  και  «προσωρινής  αποθήκευσης»1,  κρίσιμη 
είναι η διαπίστωση ότι έλαβε χώρα αυτοματοποιημένη επεξεργασία, έστω και αν η 
καταχώριση στην ψηφιακή πλατφόρμα του Συλλόγου γινόταν προσωρινά και μόνο 
για συγκεκριμένο χρονικό διάστημα2.   

2. Επειδή, από τις διατάξεις των άρθρων 51 και 55 του Γενικού Κανονισμού 
Προστασίας  Δεδομένων  (Κανονισμού  2016/679)  και  του  άρθρου  9  του  νόμου 
4624/2019 (ΦΕΚ Α΄ 137) προκύπτει ότι η Αρχή έχει αρμοδιότητα να εποπτεύει την 
εφαρμογή  των  διατάξεων  του  ΓΚΠΔ,  του  νόμου  αυτού  και  άλλων  ρυθμίσεων  που 
αφορούν την προστασία του ατόμου από την επεξεργασία προσωπικών δεδομένων. 
Ειδικότερα,  η  Αρχή  έχει  αρμοδιότητα  να  επιληφθεί  της  καταγγελλόμενης 
επεξεργασίας  της  καταχώρισης  πιστοποιητικών  εμβολιασμού  στην  πλατφόρμα 
https://members.isathens.gr του ΙΣΑ στο πλαίσιο της αυτεπάγγελτης αρμοδιότητας, 
δυνάμει  των  άρθρων  57  παρ.  1  στοιχ.  α’  και  η΄  ΓΚΠΔ  και  13  παρ.  1  στοιχ.  η΄ 
ν.4624/2019,  καθώς  σε  κάθε  περίπτωση  δεδομένα  προσωπικού  χαρακτήρα  των 
ιατρών μελών του Συλλόγου, οι οποίοι ανήρτησαν τα πιστοποιητικά εμβολιασμού 
τους  στην  ανωτέρω  πλατφόρμα,  έτυχαν  επεξεργασίας,  σύμφωνα  με  τα 
διαλαμβανόμενα  στην  προαναφερόμενη  σκέψη  της  παρούσης.  Η  Αρχή  κρίνει,  εν 
προκειμένω,  ότι  η  ανωτέρω  αυτεπάγγελτη  αρμοδιότητά  της  ιδρύεται  ανεξάρτητα 
από  την  διαπίστωση  της  πλήρωσης  (ή  μη)  ενεργητικής  νομιμοποίησης  της 
καταγγέλλουσας να υποβάλει σχετική καταγγελία στην Αρχή, είτε με την ιδιότητά της 
ως ιατρού, σύμφωνα με τα οριζόμενα στην διάταξη του άρθρου 77 ΓΚΠΔ, καθώς όπως 
και η ίδια συνομολογεί τόσο κατά την ενώπιον της Αρχής ακρόαση, όσο και με το υπ’ 
αρ.  πρωτ.  Γ/ΕΙΣ/11941/21.11.2022  υπόμνημά  της  δεν  καταχώρισε  σχετικό 
πιστοποιητικό εμβολιασμού της στην πλατφόρμα του ΙΣΑ, είτε με την ιδιότητα της ως 
εκπροσώπου της συνδικαλιστικής παράταξης «…» - …» και μέλους του Δ.Σ. του ΙΣΑ, 

                                                           
1  Βλ.  σελ  15  και  9  των  από  01.03.2022  και  18.11.2022  υπομνημάτων  (και  με  αρ.  πρωτ.  ΑΠΔ 
Γ/ΕΙΣ/3009/02.03.2022 και Γ/ΕΙΣ/11922/21.11.2022, αντίστοιχα) του ΙΣΑ.   
2 Βλ. και αποφάσεις της Αρχής 07/2022 σκ. 14 και 8/2022 σκ. 14, δημοσιευμένες στην ιστοσελίδα της 
Αρχής.  

 

6 

σύμφωνα με τα οριζόμενα στις διατάξεις των άρθρων 80 ΓΚΠΔ και 41 ΓΚΠΔ, καθώς, 
και ανεξαρτήτως της εγκυρότητας κατ’ άρθρο 8 ν.1599/1986 της προσκομιζόμενης 
(με το υπ’ αρ. πρωτ. Γ/ΕΙΣ/11941/21.11.2022 υπόμνημά της) υπεύθυνης δήλωσης, 
δεν  προκύπτει  ότι  έτυχαν  επεξεργασίας  πιστοποιητικά  εμβολιασμού  κατά  του 
κορωνοϊού covid - 19 μελών της παράταξης, ούτε περαιτέρω προέκυψε ότι έλαβε 
χώρα άλλη επεξεργασία κατ’ άρθρα 2 παρ 1 ΓΚΠΔ και 2 ν. 4624/2019 από την μη 
καταχώριση  των  πιστοποιητικών  εμβολιασμού  των  μελών  της  παράταξης  στην 
ανωτέρω πλατφόρμα, η οποία σε κάθε περίπτωση ήταν εθελοντική (βλ. παρακάτω 
υπό σκέψη 11 της παρούσης).  

3. Επειδή, το άρθρο 5 του ΓΚΠΔ καθορίζει τις αρχές επεξεργασίας που διέπουν 
την επεξεργασία δεδομένων προσωπικού χαρακτήρα. Συγκεκριμένα, ορίζεται στην 
παράγραφο  1  ότι  τα  δεδομένα  προσωπικού  χαρακτήρα,  μεταξύ  άλλων:  «α) 
υποβάλλονται σε σύννομη και θεμιτή επεξεργασία με διαφανή τρόπο σε σχέση με το 
υποκείμενο  των  δεδομένων  («νομιμότητα,  αντικειμενικότητα,  διαφάνεια»),  β) 
συλλέγονται για καθορισμένους, ρητούς και νόμιμους σκοπούς και δεν υποβάλλονται 
σε περαιτέρω επεξεργασία κατά τρόπο ασύμβατο προς τους σκοπούς αυτούς (…), γ) 
είναι κατάλληλα, συναφή και περιορίζονται στο αναγκαίο για τους σκοπούς για τους 
οποίους υποβάλλονται σε επεξεργασία («ελαχιστοποίηση των δεδομένων») (…), ε) 
διατηρούνται  υπό  μορφή  που  επιτρέπει  την  ταυτοποίηση  των  υποκειμένων  των 
δεδομένων μόνο για το διάστημα που απαιτείται για τους σκοπούς της επεξεργασίας 
των  δεδομένων  προσωπικού  χαρακτήρα·  τα  δεδομένα  προσωπικού  χαρακτήρα 
μπορούν  να  αποθηκεύονται  για  μεγαλύτερα  διαστήματα,  εφόσον  τα  δεδομένα 
προσωπικού  χαρακτήρα  θα  υποβάλλονται  σε  επεξεργασία  μόνο  για  σκοπούς 
αρχειοθέτησης προς το δημόσιο συμφέρον, για σκοπούς επιστημονικής ή ιστορικής 
έρευνας ή για στατιστικούς σκοπούς, σύμφωνα με το άρθρο 89 παράγραφος 1 και 
εφόσον εφαρμόζονται τα κατάλληλα τεχνικά και οργανωτικά μέτρα που απαιτεί ο 
παρών  κανονισμός  για  τη  διασφάλιση  των  δικαιωμάτων  και  ελευθεριών  του 
υποκειμένου των δεδομένων («περιορισμός της περιόδου αποθήκευσης») (…)».   

4.  Επειδή,  σύμφωνα  με  τα  οριζόμενα  στη  διάταξη  του  άρθρου 5  παρ.  2  του 
ΓΚΠΔ, ο υπεύθυνος επεξεργασίας φέρει την ευθύνη και πρέπει να είναι σε θέση να 
αποδείξει τη συμμόρφωσή του με τις αρχές της επεξεργασίας που καθιερώνονται 

 

7 

στην παράγραφο 1 του άρθρου 5. Όπως έχει κρίνει η Αρχή , με τον ΓΚΠΔ υιοθετήθηκε 
ένα  νέο  μοντέλο  συμμόρφωσης,  κεντρικό  σημείο  του  οποίου  συνιστά  η  αρχή  της 
λογοδοσίας  στο  πλαίσιο  της  οποίας  ο  υπεύθυνος  επεξεργασίας  υποχρεούται  να 
σχεδιάζει,  εφαρμόζει  και  εν  γένει  λαμβάνει  τα  αναγκαία  μέτρα  και  πολιτικές, 
προκειμένου  η  επεξεργασία  των  δεδομένων  να  είναι  σύμφωνη  με  τις  σχετικές 
νομοθετικές προβλέψεις. Επιπλέον δε, ο υπεύθυνος επεξεργασίας βαρύνεται με το 
περαιτέρω καθήκον να αποδεικνύει ο ίδιος και ανά πάσα στιγμή τη συμμόρφωσή του 
με τις αρχές του άρθρου 5 παρ. 1 ΓΚΠΔ. 

5. Επειδή, όπως έχει κρίνει η Αρχή3, λαμβάνοντας υπόψη τις αποφάσεις του 
Δικαστηρίου της Ευρωπαϊκής Ένωσης (ΔΕΕ)4 και του Συμβουλίου της Επικρατείας5, 
προκειμένου τα δεδομένα προσωπικού χαρακτήρα να τύχουν νόμιμης επεξεργασίας, 
ήτοι επεξεργασίας σύμφωνα προς τις απαιτήσεις του ΓΚΠΔ, θα πρέπει να πληρούνται 
σωρευτικά οι προϋποθέσεις εφαρμογής και τήρησης των αρχών του άρθρου 5 παρ. 
1 ΓΚΠΔ. Η ύπαρξη ενός νόμιμου θεμελίου (άρθρα 6 και 9 ΓΚΠΔ) δεν απαλλάσσει τον 
υπεύθυνο επεξεργασίας από την υποχρέωση τήρησης των αρχών (άρθρου 5 παρ. 1 
ΓΚΠΔ) αναφορικά με τον θεμιτό χαρακτήρα, την αναγκαιότητα και την αναλογικότητα 
και  την  αρχή  της  ελαχιστοποίησης6.  Σε  περίπτωση  κατά  την  οποία  παραβιάζεται 
κάποια  εκ  των  προβλεπομένων  στο  άρθρο  5  παρ.  1  ΓΚΠΔ  αρχών,  η  εν  λόγω 
επεξεργασία  παρίσταται  ως  μη  νόμιμη  (αντικείμενη  στις  διατάξεις  του  ΓΚΠΔ)  και 
παρέλκει  η  εξέταση  των  προϋποθέσεων  εφαρμογής  των  νομικών  βάσεων  του 
άρθρων  6  και  9  ΓΚΠΔ,  αντιστοίχως,  για  την  επεξεργασία  απλών  και  ειδικής 
κατηγορίας δεδομένων προσωπικού χαρακτήρα. Κατ’ ακολουθία, η κατά παράβαση 
των  αρχών  του  άρθρου  5  ΓΚΠΔ  συλλογή  και  επεξεργασία  των  δεδομένων 
προσωπικού  χαρακτήρα  δεν  θεραπεύεται  από  την  ύπαρξη  νόμιμου  σκοπού  και 
νομικής βάσης7.  

                                                           
3 Βλ. ιδίως απόφαση 44/2019 της Αρχής, σκ. 17, διαθέσιμη στην ιστοσελίδα της.  
4 Βλ. απόφαση ΔΕΕ της 16-01-2019  στην  υπόθεση  C-496/2017  Deutsche  Post  AG  κατά  Hauptzollamt 
Köln, σκ. 57. 
5 Βλ. απόφαση ΣτΕ517/2018, σκ. 12.  
6 βλ. Λ. Μήτρου, ο γενικός κανονισμός προστασίας προσωπικών δεδομένων (νέο δίκαιο-νέες  
υποχρεώσεις-νέα δικαιώματα), εκδ. Σάκκουλα, 2017 σελ. 58 και 69-70 
7 Βλ. ιδίως απόφαση 38/2004 της Αρχής, διαθέσιμη στην ιστοσελίδα της.  

 

8 

6. Επειδή, με το ΠΔ 84/2001 (ΦΕΚ Α΄ 70) καθορίζονται οι όροι, οι προϋποθέσεις, 
η  διαδικασία  και  οι  προδιαγραφές  για  την  ίδρυση  και  λειτουργία  φορέων  ΠΦΥ8. 
Σύμφωνα  με  το  άρθρο  1  του  ΠΔ/τος  84/2001,  όπως  ισχύει,  συντρέχουσα 
αρμοδιότητα εποπτείας για τους φορείς ΠΦΥ έχουν ο Υπουργός Υγείας, η Περιφέρεια 
και  ο  οικείος  ιατρικός  ή  οδοντιατρικός  σύλλογος.  Ακολούθως,  με  την  υπ’  αρ. 
Υ3β/Γ.Π./οικ. 24948 (ΦΕΚ Β’ 713/13.03.2012) υπουργική απόφαση προβλέφθηκε ότι 
για  την  νόμιμη  λειτουργία,  μεταξύ  άλλων,  ιατρείου  απαιτείται  άδεια  ή  βεβαίωση 
λειτουργίας, η οποία χορηγείται από τους κατά τόπους ιατρικούς συλλόγους (άρθρο 
1). Με το άρθρο 6 της προαναφερθείσας υπουργικής απόφασης εξειδικεύτηκαν οι 
όροι και οι προϋποθέσεις για την χορήγηση βεβαίωσης ως εξής: «1. Στην έδρα κάθε 
Ιατρικού ή Οδοντιατρικού Συλλόγους συνιστάται επιτροπή (…) 2. Έργο της επιτροπής 
είναι: α) Η γνωμοδότηση για τη χορήγηση βεβαίωσης λειτουργίας των άνω φορέων, 
μετά από επιτόπιο έλεγχο. β) Η εποπτεία και ο έλεγχος των φορέων αυτών κατά τη 
λειτουργία  τους  (…)».  Περαιτέρω,  στο  άρθρο  85  ν.  4472/2017  προβλέπεται:  «1. 
Αρμόδια  αρχή  για  τη  χορήγηση,  αναστολή  και  ανάκληση  βεβαίωσης  λειτουργίας 
ιατρείου,  πολυΐατρείου,  διαγνωστικού  εργαστηρίου  και  εργαστηρίου  φυσικής 
ιατρικής και αποκατάστασης ορίζεται ο κατά τόπον Ιατρικός Σύλλογος (…). Στο πλαίσιο 
της  άσκησης  της  διοικητικής  εποπτείας  και  ελέγχου  οι  Ιατρικοί  και  Οδοντιατρικοί 
Σύλλογοι επιβάλλουν τις προβλεπόμενες κατά τα άρθρα 13 και 17 του π.δ. 84/2001 
(Α`70)  διοικητικές  κυρώσεις  και  πρόστιμα,  όπως  κάθε  φορά  ισχύουν».  Τέλος,  το 
άρθρο  38  παρ.  4  ν.  4771/2021  προβλέπει  ότι:  «Οι  αρμόδιοι  ιατρικοί  σύλλογοι 
οφείλουν να προβαίνουν, πέραν του αρχικού ελέγχου για την χορήγηση βεβαίωσης 
λειτουργίας του φορέα, και σε δειγματοληπτικό έκτακτο έλεγχο του δέκα τοις εκατό 
(10%) των φορέων που εδρεύουν στην περιοχή της χωρικής τους αρμοδιότητας κατ’ 
έτος.  Όλοι  οι  φορείς  πρέπει  να  έχουν  ελεγχθεί  τουλάχιστον  μία  (1)  φορά  εντός 
πενταετίας  από  την  έναρξη  ισχύος  του  παρόντος».  Από  το  σύνολο  των  ανωτέρω 
διατάξεων προκύπτει ότι ο ΙΣΑ έχει την αρμοδιότητα χορήγησης αδειών λειτουργίας 
φορέων ΠΦΥ (και κατ΄ επέκταση αναστολής και ανάκλησης βεβαίωσης), καθώς και 

                                                           
8  Στο  άρθρο  1  ΠΔ/τος  84/2001  προβλέπεται  ότι:  «1.  Οι  ιατρικές  και  οδοντιατρικές  υπηρεσίες 
Πρωτοβάθμιας  Φροντίδας  Υγείας  (Π.Φ.Υ.)  παρέχονται  και  από  ιδιωτικούς  φορείς  (…).  2.  Ιδιωτικές 
φορείς, οι οποίοι παρέχουν αποκλειστικά υπηρεσίες πρωτοβάθμιας φροντίδας υγείας (Π.Φ.Υ.), είναι 
οι ακόλουθοι: α. Ιδιωτικά ιατρεία και οδοντιατρεία β. Ιδιωτικά πολυιατρεία και πολυοδοντιατρεία γ. 
Ιδιωτικά διαγνωστικά εργαστήρια δ. Ιδιωτικά εργαστήρια φυσικής ιατρικής και αποκατάστασης (…)».  

 

9 

την  υποχρέωση  τακτικού,  έκτακτου  και  δειγματοληπτικού  επιτόπιου  ελέγχου 
σύννομης λειτουργίας τους.  

ιατρικής 

7. Επειδή, εξάλλου, το άρθρο 13 παρ. 1 του ΠΔ/τος 84/2001 προβλέπει ότι η 
λειτουργία των φορέων ΠΦΥ διακόπτεται και η αντίστοιχη άδεια ανακαλείται στην 
περίπτωση,  μεταξύ  άλλων:  «στ.  Εάν  δεν  τηρούνται  οι  ουσιαστικοί  όροι  καλής 
λειτουργίας και παροχής υπηρεσιών υγείας, σύμφωνα με τους κανόνες της ιατρικής 
(οδοντιατρικής)  επιστήμης  και  της 
(οδοντιατρικής)  δεοντολογίας». 
Περαιτέρω, η διάταξη του άρθρου 16 Π.Δ/τος 84/2001 προβλέπει: «4. Ο έλεγχος είναι 
τακτικός (τουλάχιστον μια φορά το χρόνο για κάθε φορέα Π.Φ. Υ.) ή έκτακτος και 
αφορά ιδίως την τήρηση των προδιαγραφών κτιριακής και τεχνολογικής υποδομής, 
καθώς και την τήρηση των λοιπών όρων και προϋποθέσεων του παρόντος Π. Δ/τος 
για τη νόμιμη λειτουργία του φορέα, την ποιότητα των προσφερομένων υπηρεσιών, 
την εφαρμογή των υγειονομικών διατάξεων, το σεβασμό των κανόνων της ιατρικής 
δεοντολογίας και των ατομικών δικαιωμάτων των πολιτών και την εν γένει τήρηση 
των νόμων, κανονιστικών διατάξεων και εγκυκλίων, που αφορούν τους ιδιωτικούς 
φορείς  Π.Φ.Υ.  Η  παράλειψη  ελέγχου  κάθε  φορέα  παροχής  υπηρεσιών  Π.Φ.Υ. 
τουλάχιστον  μία  (1)  φορά  το  χρόνο  αποτελεί  για  τα  ελεγκτικά  όργανα  σοβαρή 
παράβαση του υπηρεσιακού καθήκοντος.». Συνεπώς, αντικείμενο ελέγχου του ΙΣΑ, 
μέσω των αρμοδίων επιτροπών του, συνιστά η τήρηση των όρων και προϋποθέσεων 
για  την  νόμιμη  λειτουργία  φορέων  ΠΦΥ,  την  ποιότητα  των  προσφερόμενων 
υπηρεσιών,  την  εφαρμογή  των  υγειονομικών  διατάξεων  και  τον  σεβασμό  των 
κανόνων ιατρικής δεοντολογίας.  

8. Επειδή, το άρθρο 206 ν. 4820/2021 προβλέπει: «1.α. Για επιτακτικούς λόγους 
προστασίας  της  δημόσιας  υγείας,  εμβολιάζεται  υποχρεωτικά  κατά  του  κορωνοϊού 
COVID-19  όλο  το  προσωπικό  των  ιδιωτικών,  δημόσιων  και  δημοτικών  μονάδων 
φροντίδας ηλικιωμένων και φροντίδας ατόμων με αναπηρία (ιατρικό, παραϊατρικό, 
νοσηλευτικό,  διοικητικό  και  υποστηρικτικό  προσωπικό)  (…)».  2.  Για  επιτακτικούς 
λόγους  προστασίας  της  δημόσιας  υγείας,  εμβολιάζεται  υποχρεωτικά  κατά  του 
κορωνοϊού  COVID-19  όλο  το  προσωπικό  (ιατρικό,  παραϊατρικό,  νοσηλευτικό, 
διοικητικό  και  υποστηρικτικό)  σε  ιδιωτικές,  δημόσιες  και  δημοτικές  δομές  υγείας 
(διαγνωστικά  κέντρα,  κέντρα  αποκατάστασης,  κλινικές,  νοσοκομεία,  δομές 

 

10 

(ΚΕ.Π.Α.).  Η  υποχρέωση 

πρωτοβάθμιας  φροντίδας  υγείας,  μονάδες  νοσηλείας,  Εθνικό  Κέντρο  Άμεσης 
Βοήθειας  και  Εθνικός  Οργανισμός  Δημόσιας  Υγείας),  καθώς  και  στα  Κέντρα 
Πιστοποίησης  Αναπηρίας 
του  πρώτου  εδαφίου 
καταλαμβάνει  και  τους  φοιτητές  προγραμμάτων  σπουδών  α`  και  β`  κύκλου  των 
Σχολών Επιστημών Υγείας των Ανώτατων Εκπαιδευτικών Ιδρυμάτων (Α.Ε.Ι.), καθώς 
και  τους  σπουδαστές  των  Ινστιτούτων  Επαγγελματικής  Κατάρτισης  (Ι.Ε.Κ.)  και  των 
Κολλεγίων,  οι  οποίοι  συμμετέχουν  σε  κάθε  είδους  εκπαιδευτική  διαδικασία  που 
διεξάγεται σε νοσοκομεία του Εθνικού Συστήματος Υγείας (Ε.Σ.Υ.), σε πανεπιστημιακά 
νοσοκομεία και σε ιδιωτικές δομές υγείας. 3. Ως προσωπικό των δομών των παρ. 1 
και 2 νοείται κάθε φυσικό πρόσωπο που παρέχει προς τον φορέα λειτουργίας τους 
υπηρεσίες ή εκτελεί έργο με επαχθή αιτία ή εθελοντικά ή διεξάγει πρακτική άσκηση 
στο  πλαίσιο  εκπαιδευτικής  διαδικασίας  προγραμμάτων  σπουδών  δημόσιων  ή 
ιδιωτικών εκπαιδευτικών δομών οποιασδήποτε βαθμίδας, με φυσική παρουσία εντός 
των  δομών  αυτών,  καθώς  και  κάθε  φυσικό  πρόσωπο  που  παρέχει  υπηρεσίες,  με 
φυσική  παρουσία  εντός  των  ίδιων  δομών,  σε  νομικό  πρόσωπο,  με  το  οποίο  είναι 
συμβεβλημένος ο φορέας λειτουργίας των δομών. (…) 5. Για την εφαρμογή των παρ. 
1 και 2 απαιτείται η επίδειξη Ψηφιακού Πιστοποιητικού COVID- 19 της Ε.Ε. (EU Digital 
COVID  Certificate  EUDCC)  του  Κανονισμού  (ΕΕ)  2021/953  του  Ευρωπαϊκού 
Κοινοβουλίου και του Συμβουλίου της 14ης Ιουνίου 2021 και του άρθρου πρώτου της 
από 30.5.2021 Πράξης Νομοθετικού Περιεχομένου (Α`87), η οποία κυρώθηκε με το 
άρθρο  1  του  ν.  4806/2021  (Α`95)  με  πληροφορίες  σχετικά  με  την  κατάσταση  του 
φυσικού προσώπου-κατόχου του όσον αφορά στον εμβολιασμό ή στη νόσηση από 
τον κορωνοϊό COVID-19, ή βεβαίωσης εμβολιασμού της παρ. 5 του άρθρου 55 του ν. 
4764/2020  (Α`256),  ή  βεβαίωσης  θετικού  διαγνωστικού  ελέγχου  της  παρ.  1  του 
άρθρου  5  της  υπ`  αρ.  2650/10.4.2020  (Β`  1298)  κοινής  απόφασης  των  Υπουργών 
Υγείας και Επικρατείας, ή ισοδύναμου πιστοποιητικού ή βεβαίωσης τρίτης χώρας. Το 
πιστοποιητικό ή η βεβαίωση του πρώτου εδαφίου ελέγχεται από τον εργοδότη ή τον 
υπεύθυνο της μονάδας μέσω της ειδικής ηλεκτρονικής εφαρμογής της παρ. 1α του 
άρθρου  33  του  ν.  4816/2021  (Α`118),  τηρουμένων  και  των  λοιπών  διατάξεων  του 
ανωτέρω  άρθρου.  6.  Ο  εκάστοτε  εργοδότης  ή  υπεύθυνος  μονάδας  οφείλει  να 
ενημερώνει  τους  εργαζόμενους  με  κάθε  πρόσφορο  μέσο για  τις  υποχρεώσεις  που 
απορρέουν από το παρόν άρθρο. Στην περίπτωση της παρ. 1, το υπόχρεο προσωπικό 

 

11 

πρέπει να έχει λάβει την πρώτη ή τη μοναδική δόση έως τις 16 Αυγούστου 2021, η δε 
ολοκλήρωση  του  εμβολιαστικού  κύκλου  πρέπει  να  γίνει  σύμφωνα  με  τις 
προβλεπόμενες διαδικασίες και στον προβλεπόμενο χρόνο. Στην περίπτωση της παρ. 
2, το υπόχρεο προσωπικό πρέπει να έχει λάβει την πρώτη ή τη μοναδική δόση έως 
την 1η Σεπτεμβρίου 2021, με εξαίρεση τους φοιτητές και σπουδαστές που πρέπει να 
έχουν  λάβει  την  πρώτη  ή  τη  μοναδική  δόση  έως  την  30ή  Σεπτεμβρίου,  η  δε 
ολοκλήρωση  του  εμβολιαστικού  κύκλου  πρέπει  να  γίνει  σύμφωνα  με  τις 
προβλεπόμενες  διαδικασίες  και  στον  προβλεπόμενο  χρόνο.  Στην  περίπτωση  μη 
τήρησης της υποχρέωσης αυτής, επέρχονται οι ακόλουθες συνέπειες: (…)γ) Για τους 
ιδιώτες  υπόχρεους,  που  εργάζονται  στις  δομές  που  εντάσσονται  στο  πεδίο 
εφαρμογής  του  παρόντος  ως  ελεύθεροι  επαγγελματίες  επιβάλλεται  διοικητικό 
πρόστιμο:  α)  δέκα  χιλιάδων  (10.000)  ευρώ  για  κάθε  παράβαση  και  έως  πενήντα 
χιλιάδων  (50.000)  ευρώ  και,  β)  σε  περίπτωση  υποτροπής,  που  διαπιστώνεται  σε 
επανέλεγχο, είκοσι χιλιάδων (20.000) ευρώ για κάθε παράβαση και έως διακοσίων 
χιλιάδων (200.000) ευρώ. Στους ελεύθερους επαγγελματίες που παρέχουν υπηρεσίες 
υγείας στις ανωτέρω δομές, κατά παράβαση του παρόντος, επιβάλλονται, επιπλέον, 
οι ακόλουθες κυρώσεις: γα) καταγγέλλεται αυτοδικαίως και αζημίως για το Δημόσιο, 
από  την  ημερομηνία  της  βεβαίωσης  της  παράβασης,  κάθε  σύμβαση  του 
επαγγελματία με τον Εθνικό Οργανισμό Παροχής Υπηρεσιών Υγείας (ΕΟΠΥΥ) και τα 
δημόσια  ασφαλιστικά  ταμεία,  γβ)  αναστέλλεται  η  δυνατότητα  ηλεκτρονικής 
συνταγογράφησης  του  ν.  3892/2010  (Α`  189),  και  γγ)  αναστέλλεται  η  δυνατότητα 
εκτέλεσης  ηλεκτρονικών  συνταγών  του  ν.  3892/2010.  Οι  επαγγελματίες  που 
παρέχουν ιατρικές υπηρεσίες σε ιδιωτικές δομές πρωτοβάθμιας φροντίδας υγείας 
(ιδιωτικά  ιατρεία,  φαρμακεία)  οφείλουν  να  επικολλούν  στην  εξωτερική  θύρα  της 
δομής έγγραφο με το οποίο ενημερώνουν τους ασθενείς ότι όλοι οι εργαζόμενοι στη 
δομή έχουν εμβολιαστεί σε συμμόρφωση με το παρόν. Η παράλειψη της τήρησης της 
υποχρέωσης του προηγούμενου εδαφίου τιμωρείται με διοικητικό πρόστιμο ύψους 
τριακοσίων  (300)  ευρώ.  Οι  κυρώσεις  της  παρούσας  περίπτωσης  ισχύουν  για 
παραβάσεις που τελούνται από τη δημοσίευση του παρόντος (…)». 

9. Επειδή, κατ’ ακολουθία των ανωτέρω, με τις διατάξεις του άρθρου 206 ν. 
4820/2021 καθιερώθηκε για επιτακτικούς λόγους προστασίας της δημόσιας υγείας η 

 

12 

υποχρεωτικότητα  του  εμβολιασμού  σ’  όλο  το  προσωπικό,  μεταξύ  άλλων  και  των 
ιδιωτικών  δομών  υγείας,  καθορίστηκε  το  υπόχρεο  προσωπικό  και  προβλέφθηκαν 
συγκεκριμένες  κυρώσεις  σε  περίπτωση  μη  συμμόρφωσης  με  την  ανωτέρω 
υποχρέωση. Με τις ρυθμίσεις του άρθρου 206 ν. 4820/2021 προβλέφθηκε η ειδική 
υγειονομική  διάταξη  της  υποχρεωτικότητας  του  εμβολιασμού  των  υγειονομικών9 
χάριν εξυπηρέτησης σκοπού επιτακτικού δημοσίου συμφέροντος, αναγόμενου στην 
προστασία της δημόσιας υγείας έναντι του κορωνοϊού covid-19. Ειδικότερα, όπως 
έχει  κριθεί  με  την  απόφαση  Ολ  ΣτΕ  1684/2022  η  ειδική  υγειονομική  διάταξη  του 
άρθρου 206 ν. 4820/2021, αποσκοπεί στην: α) αποσόβηση κινδύνου βλάβης λόγω 
μεταδόσεως  της  νόσου  στους  νοσηλευομένους  και  τα  λοιπά  ευάλωτα  άτομα  που 
βρίσκονται υπό την φροντίδα τους, β) προστασία των ασθενών που βρίσκονται υπό 
την  φροντίδα  των  υποχρέων  σε  εμβολιασμό  και  γ)  απρόσκοπτη  και  αδιάλειπτη 
λειτουργία των υπηρεσιών υγείας10.  

την  υποχρέωση  εμβολιασμού  κατά 

10.  Επειδή,  περαιτέρω,  με  την  υπ’  αρ.  Δ1α/ΓΠ.οικ.52796 

(ΦΕΚ  Β 
3959/27.8.2021)  ΚΥΑ  με  τίτλο  «Παρακολούθηση  και  τρόπος  ελέγχου  της 
συμμόρφωσης  με 
του  κορωνοϊού» 
εξειδικεύτηκαν, μεταξύ άλλων, και τα ζητήματα της επεξεργασίας των δεδομένων 
προσωπικού χαρακτήρα των απασχολούμενων, μεταξύ άλλων στους φορείς ΠΦΥ που 
υπήχθησαν  στον  υποχρεωτικό  εμβολιασμό  κατ’  εφαρμογή  των  διατάξεων  του 
άρθρου 206 του ν.4820/2021. Από το σύνολο των διατάξεων της προαναφερόμενης 
ΚΥΑ προκύπτει ότι δεν προβλέπεται δυνατότητα ηλεκτρονικής διασταύρωσης από τα 
Μητρώα Εμβολιασμών και Ασθενών του κορωνοϊού του Υπουργείου Υγείας που τηρεί 
η ΗΔΙΚΑ Α.Ε. με το πληροφοριακό σύστημα ΕΡΓΑΝΗ του Υπουργείου Εργασίας για 
τους ιατρούς – μέλη των ιατρικών Συλλόγων που οφείλουν να συμμορφωθούν με την 
υποχρέωση του άρθρου 206 ν. 4820/2021.  

11.  Επειδή,  από  την  εκτίμηση  του  συνόλου  των  στοιχείων  του  φακέλου  της 
υπόθεσης, ενόψει και των αναφερομένων στις προηγούμενες σκέψεις, προκύπτει ότι 
η  ανάρτηση  των  πιστοποιητικών  εμβολιασμού  κατά  του  κορωνοϊού  των  ιατρών  – 

                                                           
9 Όπως έχει εξειδικευθεί στην διάταξη της παρ. 3 του άρθρου 206 ν. 4820/2021.  
10 Βλ. σκ. 17 αποφάσεως Ολ ΣτΕ 1684/2022, καθώς και αποφάσεις ΣτΕ Ολ 1400/2022 σκ. 12, 1386/2021 
σκ. 15 και 2387/2020 σκ. 13. 

 

13 

μελών,  ως 
επιστημονικά  υπεύθυνων  φορέων  ΠΦΥ,  στην  πλατφόρμα 
https://members.isathens.gr του ΙΣΑ έγινε εθελοντικά/προαιρετικά, κατόπιν του υπ’ 
αρ.  πρωτ.  25806/14.12.2021  εγγράφου  του,  προκειμένου  να  διευκολυνθεί  ο 
Σύλλογος κατά την άσκηση της αρμοδιότητας ελέγχου σύννομης λειτουργίας, βάσει 
της  ειδικής  υγειονομικής  διάταξης  του  άρθρου  206  ν.  4820/2021,  σημαντικού 
αριθμού φορέων ΠΦΥ της περιφέρειας ευθύνης του11, υπό έκτακτες τότε συνθήκες 
πανδημίας χάριν προστασίας επιτακτικού δημοσίου συμφέροντος. Και τούτο, διότι 
σύμφωνα  με  την  κατά  περιεχόμενο  διατύπωση  του  ανωτέρω  υπ’  αρ.  πρωτ. 
25806/14.12.2021  εγγράφου  του,  ο  ΙΣΑ  «παρακάλεσε»  τους  ιατρούς  μέλη  του  να 
αποστείλουν/αναρτήσουν το πιστοποιητικό εμβολιασμού τους κατά του κορωνοϊού 
covid-1912  και  παράλληλα  ενημέρωνε  στον  σχετικό  σύνδεσμο  της  ανωτέρω 
πλατφόρμας  για  τον  σκοπό  της  συλλογής  και  την  νομική  βάση  της  επεξεργασίας. 
Επιπλέον, προκύπτει ότι η επεξεργασία των επίμαχων δεδομένων που έλαβε χώρα 
κατόπιν της πρόσκλησης του ΙΣΑ δεν συνεπάγονταν δυσμενές μέτρο σε βάρος όσων 
ιατρών  –  μελών  του  δεν  ανταποκρίθηκαν  σ΄  αυτήν,  ακόμα  και  εμβολιασθέντων 
ιατρών κατά του κορωνοϊού, ούτε και υποκατέστησε την διαδικασία ελέγχου από τις 
αρμόδιες  επιτροπές  του  ΙΣΑ  κατά  τους  επιτόπιους  τακτικούς,  έκτακτους  ή/και 
δειγματοληπτικούς ελέγχους (αυτοψίες) αναφορικά με την σύννομη λειτουργία των 
φορέων  ΠΦΥ  της  περιφέρειας  ευθύνης  του,  περιλαμβανομένου  του  ελέγχου 
συμμόρφωσης με την υποχρέωση εμβολιασμού των ιατρών – μελών του, μέσω της 
επίδειξης του ψηφιακού εμβολιασμού κατ’ άρθρο 206 παρ. 5 ν. 4820/2021. Εξάλλου, 
προκύπτει  ότι  στην  προαναφερθείσα  υπ’  αρ.  ΥΑ  Δ1α/ΓΠ.  Οικ.52796  ΚΥΑ  (ΦΕΚ 
Β΄3959/2021)  δεν  ρυθμίστηκε  ο  τρόπος  παρακολούθησης  της  κατηγορίας  των 
υποχρέων  σε  εμβολιασμό,  ιατρών  –  μελών  του  ΙΣΑ,  οι  οποίοι  ως  επιστημονικά 
υπεύθυνοι φορέων ΠΦΥ δεν προβλέπεται να δηλώσουν την ιδία εμβολιαστική τους 
                                                           
11 Περί τους 13.000.  
12 Συγκεκριμένα, η επίμαχη υπ’ αρ. 25806/14.12.2021 απόφαση του ΙΣΑ προς τα μέλη του αναφέρει: 
«Σύμφωνα  με  την  από  2.12.2021  απόφαση  του  Διοικητικού  Συμβουλίου  του  Ιατρικού  Συλλόγου 
Αθηνών,  που  είναι  από  τις  καταστατικές  του  διατάξεις  θεματοφύλακας  της  δημόσιας  υγείας, 
παρακαλούμε να μας αποστείλετε σε ηλεκτρονική μορφή το πιστοποιητικό εμβολιασμού σας κατά της 
covid-19. Αποτελούμε, ως Ιατρικός Σύλλογος, τον εποπτικό φορέα των ιδιωτικών φορέων ΠΦΥ και το 
αρμόδιο πειθαρχικό όργανο όλων των ιατρών που δραστηριοποιούνται στην περιφέρεια ευθύνης μας, 
Πάνω όμως από όλα, ως επιστήμονες και λειτουργοί της υγείας, συμμορφωνόμαστε με τις επιταγές 
της επιστήμης μας και τη συμπεριφορά που ο όρκος που δώσαμε και η εν γένει παρακαταθήκη του 
Ιπποκράτη μας επιβάλλουν. Ως ηγετική ομάδα των ιατρών της Αθήνας θέλουμε και να μπορούμε να το 
αποδείξουμε». 

 

14 

κατάσταση  στα  πληροφοριακά  συστήματα  του άρθρου  3  της  ΚΥΑ, ώστε  μέσω της 
διαλειτουργικότητας τους, να εξαχθεί το συμπέρασμα της συμμόρφωσης με το μέτρο 
χάριν προστασίας της δημόσιας υγείας. Έτι περαιτέρω προέκυψε ότι το Υπουργείο 
Υγείας δεν ανταποκρίθηκε στο υπ’ αρ. πρωτ. 25980/22.12.2021 έγγραφο του ΙΣΑ13 
προς παροχή διευκρινίσεων σχετικά με τον απαιτούμενο τρόπο παρακολούθησης της 
κατηγορίας των υποχρέων σε εμβολιασμό, ιατρών-μελών του ΙΣΑ. Κατόπιν τούτων, 
λαμβάνοντας  υπόψη  και  την  υπ’  αρ.  πρωτ.  25499/01.12.2021  ανακοίνωση  του 
ΕΟΠΥΥ, με την οποία είχαν κληθεί οι φορείς ελέγχου λειτουργίας των υγειονομικών 
μονάδων να γνωστοποιήσουν στον Οργανισμό τυχόν αποφάσεις περί αναστολής ή 
λήξης λειτουργίας λόγω μη συμμόρφωσης με την υποχρεωτικότητα του μέτρου, ώστε 
να επιβληθούν οι κυρώσεις της παρ. 6 του άρθρου 206 ν. 4820/2021, η Αρχή, η οποία, 
με  αφορμή  την  εξεταζόμενη  καταγγελία,  επιλαμβάνεται,  κατά  τα  ανωτέρω 
εκτεθέντα, στο πλαίσιο της αυτεπάγγελτης αρμοδιότητάς της κρίνει ότι η συλλογή 
των επίμαχων πιστοποιητικών εμβολιασμού, η οποία διενεργήθηκε στο πλαίσιο του 
κατά  το  άρθρο  292  του  ν.  4512/2018  καταστατικού  σκοπού  του  ΙΣΑ  χάριν 
εξυπηρέτησης υπέρτερου και επιτακτικού δημοσίου συμφέροντος προστασίας της 
δημόσιας  υγείας  και  προς  διασφάλιση  της  απρόσκοπτης  σύννομης  λειτουργίας 
φορέων  ΠΦΥ,  περιλαμβανομένου  του  ελέγχου  τήρησης  της  ειδικής  υγειονομικής 
διάταξης με βάση τις διατάξεις των άρθρων 6 παρ. 1 στοιχ. ε΄ και 9 παρ. 2 στοιχ. θ΄ 
ΓΚΠΔ, είναι καταρχήν νόμιμη κατά το άρθρο 5 παρ. 1 στοιχ. α΄ ΓΚΠΔ. Κατόπιν τούτου,  

παρέλκει η εξέταση της βασιμότητας του ισχυρισμού του ΙΣΑ περί εξομοίωσης της 
ανάρτησης των επίμαχων πιστοποιητικών με «ψηφιακή επίδειξη» τους14.  

12.  Επειδή,  ανεξαρτήτως  του  γεγονότος  ότι  από  τα  στοιχεία  του  φακέλου 
προκύπτει ότι η αιτούσα δεν απέστειλε στον ΙΣΑ πιστοποιητικό εμβολιασμού κατά 
του κορωνοϊού covid-19 ή νόσησης από αυτόν σύμφωνα με την προαναφερόμενη 
υπ΄  αριθ.  25806/14-12-2021  απόφαση  του,  η  Αρχή,  στο  πλαίσιο  αυτεπάγγελτης 

                                                           
13  Περιλαμβάνεται  στο  υπ’  αρ.  πρωτ.  Γ/ΕΙΣ/3009/02.03.2022  έγγραφο,  με  το  οποίο  ο  Σύλλογος 
απηύθυνε το ερώτημα αν οφείλει να προβαίνει σε ανάκληση της άδειας λειτουργίας της μονάδας 
ΠΦΥ, στην οποία διαπιστώνεται παραβίαση της διάταξης του άρθρου 206 ν. 4820/2021, αν και δεν 
μνημονεύεται ρητά στις κυρώσεις που προβλέπονται στην παράγραφο 6 του ανωτέρω άρθρου.  
14 «[…] η απλή μεταφόρτωση των πιστοποιητικών στην ειδική ηλεκτρονική πλατφόρμα και η άμεση 
επαλήθευση  και  διαγραφή  τους  δύνανται  να  θεωρηθεί  εναλλακτική  μορφή  επίδειξης  των 
πιστοποιητικών με ηλεκτρονικά μέσα». 

 

15 

έρευνας  του  ζητήματος,  κατά  τα  ανωτέρω  εκτεθέντα,  επισημαίνει  ότι  για  τον 
προβαλλόμενο  σκοπό  επεξεργασίας,  ήτοι  την  υποβοήθηση  της  άσκησης  της 
αρμοδιότητας  τους  ΙΣΑ,  μέσω  των  αρμοδίων  επιτροπών  κατά  τους  επιτόπιους 
ελέγχους στους φορείς ΠΦΥ της περιφέρειας ευθύνης του, δεν συντρέχει πλέον λόγος 
διατήρησης των πιστοποιητικών εμβολιασμού των ιατρών – μελών του ΙΣΑ, τα οποία 
αποτέλεσαν  αντικείμενο  επεξεργασίας  δυνάμει  του  πρωτ.  25806/14.12.2021 
εγγράφου του Συλλόγου και, συνεπώς, έχει παρέλθει το αναγκαίο για τους σκοπούς 
της επεξεργασίας χρονικό διάστημα, κατά το οποίο ήταν επιτρεπτή, κατ΄ άρθρο 5 
παρ. 1 στοιχ. ε΄ ΓΚΠΔ, η διατήρηση τους, δοθέντος ότι πλέον ο έλεγχος εκ μέρους του 
ΙΣΑ της συμμόρφωσης με την υποχρέωση εμβολιασμού των ιατρών – μελών του, ως 
επιστημονικά  υπεύθυνων  φορέων  ΠΦΥ  και,  κατά  συνέπεια,  η  συλλογή  των 
επιδειχθέντων/επιδεικνυόμενων  πιστοποιητικών  εμβολιασμού  πραγματοποιείται 
κατά τους επιτόπιους ελέγχους στο πλαίσιο της άσκησης των νομίμων αρμοδιοτήτων 
του. 

 

 

ΓΙΑ ΤΟΥΣ ΛΟΓΟΥΣ ΑΥΤΟΥΣ 

Η  Αρχή  διαπιστώνει  ότι  η  συλλογή  των  πιστοποιητικών  εμβολιασμού  κατά  του 
κορωνοϊού  covid  –  19  των  ιατρών  –  μελών  του  ΙΣΑ,  τα  οποία  αναρτήθηκαν  στην 
πλατφόρμα  https://members.isathens.gr  κατόπιν  του  πρωτ.  25806/14.12.2021 
εγγράφου  του  Συλλόγου  ήταν  επιτρεπτή  υπό  τις  έκτακτες  τότε  συνθήκες  για  την 
προστασία της δημόσιας υγείας και στο πλαίσιο άσκησης των νομίμων αρμοδιοτήτων 
του Συλλόγου. 

Ο Πρόεδρος 

 
 
 
 

Κωνσταντίνος Μενουδάκος 

Η Γραμματέας 

Ειρήνη Παπαγεωργοπούλου  

 

 
 

 

16 

