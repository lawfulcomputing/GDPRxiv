 
 
 
 
Αθήνα, 28-12-2023 
Αριθ. Πρωτ.: 3344 
 

 

 

ΑΠΟΦΑΣΗ 41/2023 

 
 

 

Η  Αρχή  Προστασίας  Δεδομένων  Προσωπικού  Χαρακτήρα  (εφεξής  «Αρχή») 
συνήλθε  μετά  από  πρόσκληση  του  Προέδρου  της  σε  συνεδρίαση  μέσω 
τηλεδιάσκεψης την Τρίτη 13-06-2023 και ώρα 10.00, προκειμένου να εξετάσει την 
υπόθεση που αναφέρεται στο ιστορικό της παρούσας. Παρέστησαν ο Πρόεδρος της 
Αρχής,  Κωνσταντίνος  Μενουδάκος,  τα  τακτικά  μέλη  Σπυρίδων  Βλαχόπουλος, 
Κωνσταντίνος  Λαμπρινουδάκης,  Χαράλαμπος  Ανθόπουλος,  Χρήστος  Καλλονιάτης, 
Αικατερίνη  Ηλιάδου  και  Γρηγόριος  Τσόλιας,  ως  εισηγητής.  Παρούσες,  χωρίς 
δικαίωμα  ψήφου,  ήταν  η  Στεφανία  Πλώτα,  ειδική  επιστήμονας  -  δικηγόρος,  ως 
βοηθός  εισηγητή  και  η  Ειρήνη  Παπαγεωργοπούλου,  υπάλληλος  του  τμήματος 
διοικητικών υποθέσεων, ως γραμματέας.  

  Η Αρχή έλαβε υπόψη της τα κατωτέρω: 

Με  την  υπ’  αριθμ.  πρωτ.  Γ/ΕΙΣ/1444/22-02-2019  καταγγελία,  ο  Α  (εφεξής 
«καταγγέλλων»)  προσέφυγε  στην  Αρχή  κατά  της  εταιρείας  Google  LLC  (εφεξής 
«Google»  ή  «εταιρεία»),  για  μη  ικανοποίηση  του  δικαιώματος  στη  λήθη  και  του 
δικαιώματος αντίρρησης αναφορικά με αποτελέσματα που εμφανίζονται στη μηχανή 
αναζήτησης  της  Google  με  κριτήριο  αναζήτησης  το  ονοματεπώνυμό  του  για  τους 
ακόλουθους συνδέσμους:  

i. 

ii. 

... 

... 

iii.  … 

 

 
Λεωφ. Κηφισίας 1-3, 11523 Αθήνα 
Τ: 210 6475 600 • E: contact@dpa.gr  • www.dpa.gr 

1 

Ο  καταγγέλλων  αναφέρει  ότι  οι  ανωτέρω  τρεις  (3)  σύνδεσμοι  περιλαμβάνουν 
ανεπίκαιρα και ανακριβή δεδομένα για τον ίδιο και δεν αναφέρουν τη δικαίωσή του 
από αποφάσεις της Ελληνικής Δικαιοσύνης και παρότι έχει ζητήσει κατ’ επανάληψη 
την αφαίρεση της μετάδοσης ως αποτελεσμάτων από την καταγγελλόμενη εταιρεία 
και τη μηχανή αναζήτησης, η απάντηση της εταιρείας στις … για την αφαίρεση των 
ανωτέρω  ήταν  αρνητική,  καθοδηγώντας  τον  να  επιλύσει  το  ζήτημα  που  έχει 
προκύψει με τις ιστοσελίδες, στις οποίες περιέχονται τα δημοσιεύματα. Η Αρχή, στο 
πλαίσιο εξέτασης της ανωτέρω καταγγελίας, απέστειλε στις εταιρείες Google LLC και 
Google  Hellas  το  υπ’  αριθ.  πρωτ.  Γ/ΕΞ/1444-1/23-04-2019  έγγραφο  για  παροχή 
απόψεων και η εταιρεία Google LLC απάντησε με το υπ’ αριθ. πρωτ. Γ/ΕΙΣ/3292/09-
05-2019 έγγραφο ότι ο καταγγέλλων υπέβαλε στη Google το με αριθμό αναφοράς … 
αίτημα  διαγραφής  συγκεκριμένων  συνδέσμων  (URLs)  από  τα  αποτελέσματα 
αναζήτησης, το οποίο είχε υποβληθεί για λόγους δυσφήμησης και απορρίφθηκε δια 
της  από  …  απάντησης  της  Google.  Με  το  έγγραφο  αυτό  η  εταιρεία  ανέπτυξε 
περαιτέρω τις απόψεις της επί της καταγγελίας. 

Στη συνέχεια η Αρχή με το υπ’ αρ. πρωτ. Γ/ΕΞ/1444-2/04-06-2019 έγγραφο διεβίβασε 
την απάντηση της εταιρείας στον καταγγέλλοντα καλώντας τον να εκθέσει στην Αρχή 
τις  απόψεις  του  επί  των  αναφερόμενων  σε  αυτή  ισχυρισμών  και  ο  καταγγέλλων 
υπέβαλε το υπ’ αρ. πρωτ. Γ/ΕΙΣ/4248/13-06-2019 υπόμνημα, το οποίο στη συνέχεια 
διαβιβάστηκε  στις  εταιρείες  Google  LLC  και  Google  Hellas  με  το  υπ’  αρ.  πρωτ. 
Γ/ΕΞ/1044/04-05-2022  έγγραφο,  με  το  οποίο  οι  εταιρείες  αυτές  κλήθηκαν  να 
εκθέσουν τις απόψεις τους επί των ισχυρισμών του καταγγέλλοντος, και ιδίως, αν 
έχουν  αφαιρεθεί  οι  επίμαχοι  σύνδεσμοι  ή  εάν  εμμένουν  στη  με  αρ.  πρωτ. 
Γ/ΕΙΣ/3292/09-05-2019 προηγούμενη απάντηση. Στα ανωτέρω απάντησε η εταιρεία 
Google LLC με το υπ’ αρ. πρωτ. Γ/ΕΙΣ/7203/19-05-2022  έγγραφο, αναφέροντας την 
ηλεκτρονική  επικοινωνία  που  διαμείφθηκε  στις  17-05-2022  με  τον  πληρεξούσιο 
δικηγόρο του καταγγέλλοντος για τη διευθέτηση της υπόθεσης.   

Ενόψει  των  ανωτέρω,  η  Αρχή  με  τα  υπ’  αρ.  πρωτ.  Γ/ΕΞ/839/05-04-2023  και 
Γ/ΕΞ/838/05-04-2023 έγγραφα κάλεσε τις ως άνω αναφερθείσες εταιρείες και τον 
καταγγέλλοντα  αντίστοιχα,  όπως  νομίμως  εκπροσωπούνται,  να  παραστούν,  μέσω 
τηλεδιάσκεψης, στη συνεδρίαση της Ολομέλειας της Αρχής την Τρίτη, 11-04-2023, 

 

2 

προκειμένου  να  συζητηθεί  η  εν  θέματι  καταγγελία.  Στην  ανωτέρω  συνεδρίαση 
συζητήθηκε  το  υποβληθέν  αίτημα  αναβολής  της  πληρεξούσιας  δικηγόρου  της 
καταγγελλόμενης  εταιρείας,  το  οποίο  έγινε  αποδεκτό  από  την  Ολομέλεια  και 
ορίστηκε ως νέα ημερομηνία συνεδρίασης της Ολομέλειας για τη συζήτηση της εν 
θέματι  καταγγελίας  η  30η-05-2023.  Στις  29-05-2023,  μία  ημέρα  πριν  από  τη 
συνεδρίαση  της  Ολομέλειας,  ο  πληρεξούσιος  δικηγόρος  του  καταγγέλλοντος 
ενημέρωσε με το υπ’ αρ. πρωτ. Γ/ΕΙΣ/4072/30-05-2023 ηλεκτρονικό μήνυμα την Αρχή 
ότι  αδυνατούσε  να  παραστεί  στη  συνεδρίαση  της  Αρχής  και  δήλωσε  ότι  «ο 
καταγγέλλων  έχει  ικανοποιηθεί  από  ενέργειες  της  Google  επί  της  συγκεκριμένης 
καταγγελίας  του».  Στη  συνεδρίαση  της  Ολομέλειας  της  Αρχής  στις  30-05-2023 
παρέστησαν εκ μέρος της εταιρείας οι Χαρίκλεια Δαούτη (ΑΜΔΣΑ …) και Ευαγγελία 
Τσιριγώτη  (ΑΜΔΣΑ  …), οι  οποίες,  αφού  ενημερώθηκαν  από  την  Ολομέλεια  για  τη 
δήλωση του πληρεξούσιου δικηγόρου του καταγγέλλοντος Βασιλείου Σωτηρόπουλου 
(ΑΜΔΣΑ …), ανέφεραν ότι πράγματι η εταιρεία έχει ικανοποιήσει τα αιτήματα του 
καταγγέλλοντος  και  οι  υπό  εξέταση  σύνδεσμοι  δεν  προκύπτουν  πλέον  ως 
αποτελέσματα στη μηχανή αναζήτησης Google με κριτήριο το ονοματεπώνυμο του 
καταγγέλλοντος. 

Η  Αρχή,  μετά  από  εξέταση  του  συνόλου  των  στοιχείων  του  φακέλου  και  όσων 
προέκυψαν από την ενώπιόν της ακροαματική διαδικασία, τα υπομνήματα και τις 
δηλώσεις των μερών, αφού άκουσε τον εισηγητή και τις διευκρινίσεις από τη βοηθό 
εισηγητή, η οποία παρέστη χωρίς δικαίωμα ψήφου, κατόπιν διεξοδικής συζητήσεως, 

 

 

 

 

ΣΚΕΦΤΗΚΕ ΣΥΜΦΩΝΑ ΜΕ ΤΟ ΝΟΜΟ 

1.  Επειδή,  από  τις  διατάξεις  των  άρθρων  51  και  55  του  Γενικού  Κανονισμού 
Προστασίας  Δεδομένων  2016/679  (ΓΚΠΔ)  και  του  άρθρου  9  του  νόμου 
4624/2019 (ΦΕΚ Α΄ 137) προκύπτει ότι η Αρχή έχει αρμοδιότητα να εποπτεύει 
την  εφαρμογή  των  διατάξεων  του  ΓΚΠΔ,  του  νόμου  αυτού  και  άλλων 

3 

ρυθμίσεων που αφορούν την προστασία του ατόμου από την επεξεργασία 
προσωπικών δεδομένων.  

με 

τις 

της 

Google 

υπηρεσίες 

αλληλοεπιδρούν 

2.  Επειδή η Google LLC, με έδρα στις Ηνωμένες Πολιτείες Αμερικής, με το υπ’ 
αριθμ. πρωτ. Γ/ΕΙΣ/10060/14-12-2018 έγγραφό της ενημέρωσε την Αρχή ότι, 
καίτοι  η  Google  Ireland  θα  αποτελεί  τον  υπεύθυνο  επεξεργασίας  για  τα 
δεδομένα του χρήστη που συλλέγονται και τυγχάνουν επεξεργασίας, όταν οι 
χρήστες 
-
συμπεριλαμβανομένων  των  δεδομένων  που  έχουν  συλλεγεί  μέσω  της 
μηχανής  αναζήτησης  Google,  όπου  οι  χρήστες  επιλέγουν  να  αποθηκεύουν 
δεδομένα δραστηριοτήτων ή αναζήτησης ιστορικότητας στους λογαριασμούς 
τους-  η  Google  LLC  θα  συνεχίζει  να  είναι  ο  υπεύθυνος  επεξεργασίας  των 
δεδομένων  του  ταξινομημένου  περιεχόμενου  (ευρετηρίου)  της  μηχανής 
αναζήτησης Google και να διαχειρίζεται τη διαδικασία διαγραφής στο πλαίσιο 
του  δικαιώματος  στη  λήθη.  Επομένως,  στην  υπό  εξέταση  περίπτωση,  ο 
σκοπός και τα μέσα επεξεργασίας για την ικανοποίηση του κατά το άρθρο 17 
του ΓΚΠΔ δικαιώματος διαγραφής (στη λήθη), καθορίζονται πλήρως από την 
εταιρεία  Google  LLC,  όπως  η  ίδια  δηλώνει,  η  εγκατάσταση  της  οποίας 
βρίσκεται  εκτός  Ένωσης.  Συνεπώς,  παρότι  η  συγκεκριμένη  δραστηριότητα 
αφορά  υποκείμενα  των  δεδομένων  ευρισκόμενα  στο  έδαφος  της  Ένωσης, 
εφόσον η εταιρεία Google LLC δεν διαθέτει κύρια εγκατάσταση στην Ένωση 
για την υπό εξέταση δραστηριότητα, δεν έχει εφαρμογή ο κατά τα άρθρα 56 
και 60 του ΓΚΠΔ «μηχανισμός μιας στάσης» που εγκαθιδρύει ο ΓΚΠΔ και, ως 
εκ τούτου, σύμφωνα με τις διατάξεις των άρθρων 55 παρ. 1, 2 παρ. 1 και 3 
παρ. 2 ΓΚΠΔ και 13 παρ. 1 στοιχ. ζ΄ ν. 4624/2019, η Αρχή έχει αρμοδιότητα να 
επιληφθεί  της  καταγγελίας  του  Α,  για  παραβίαση  του  δικαιώματος 
διαγραφής. 

3.  Επειδή  η  δραστηριότητα  της  Google  Hellas/Athens  (ΓΚΟΥΓΚΛ  ΕΛΛΑΣ 
Εφαρμογές  Διαδικτύου  Μονοπρόσωπη  Εταιρεία  Περιορισμένης  Ευθύνης) 
είναι η παροχή υπηρεσιών μάρκετινγκ προς την Google Ireland, η καταγγελία 
για  την  απόρριψη  του  αιτήματος  διαγραφής  συνδέσμων  στο  πλαίσιο 
ικανοποίησης  του  δικαιώματος  στη  λήθη,  εξετάζεται  μόνο  ως  προς  την 

 

4 

εταιρεία  Google  LLC  ως  υπεύθυνο  επεξεργασίας  των  δεδομένων  του 
ταξινομημένου περιεχόμενου (ευρετηρίου) της μηχανής αναζήτησης Google.   

4.  Επειδή  το  αντικείμενο  της  καταγγελίας  είναι  η  μη  ικανοποίηση  του 
δικαιώματος  στη  λήθη,  σύμφωνα  με  το  άρθρο  17  παρ.  1  ΓΚΠΔ,  του 
καταγγέλλοντος αναφορικά με την εμφάνιση συνδέσμων στα αποτελέσματα 
της μηχανής αναζήτησης της Google με κριτήριο το ονοματεπώνυμό του, για 
το  οποίο  ο  καταγγέλλων  δήλωσε  στην  Αρχή  ότι  ικανοποιήθηκε  από  την 
καταγγελλόμενη  εταιρεία,  καθώς  δεν  προκύπτουν  ως  αποτέλεσμα  οι 
ακόλουθοι σύνδεσμοι: 

i. ... 

ii.… 

iii.… 

5.  Επειδή  η  Αρχή  διεπίστωσε,  κατόπιν  ελέγχου  στη  μηχανή  αναζήτησης  με 
κριτήριο  το  ονοματεπώνυμο  του  καταγγέλλοντος,  ότι  δεν  προκύπτουν  ως 
αποτέλεσμα οι σύνδεσμοι που παρατίθενται στην ως άνω υπ’ αρ. 4 σκέψη, 
και,  ως  εκ  τούτου,  όπως  δήλωσε  και  ο  καταγγέλλων,  το  αίτημά  του 
ικανοποιήθηκε.    Συνεπώς,  δεν  συντρέχει  λόγος  περαιτέρω  εξέτασης  της 
καταγγελίας. 

Βάσει των ανωτέρω, η Αρχή ομόφωνα αποφασίζει ότι η καταγγελία καθίσταται άνευ 
αντικειμένου. 

   

Η Αρχή:  

ΓΙΑ ΤΟΥΣ ΛΟΓΟΥΣ ΑΥΤΟΥΣ 

Θέτει  στο  αρχείο  την  καταγγελία  ως  άνευ  αντικειμένου,  λόγω  ικανοποίησης  του 
αιτήματος  διαγραφής  του  καταγγέλλοντος  των  τριών  συνδέσμων  από  τα 
αποτελέσματα της μηχανής αναζήτησης της Google με κριτήριο το ονοματεπώνυμό 
του. 

 

 

5 

 

 

 

 

Ο Πρόεδρος 

 

 

Κωνσταντίνος Μενουδάκος 

Η Γραμματέας 

Ειρήνη Παπαγεωργοπούλου  

6 

