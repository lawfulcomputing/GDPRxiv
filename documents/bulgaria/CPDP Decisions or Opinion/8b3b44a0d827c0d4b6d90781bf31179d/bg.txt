
Начало
  » Практика » Решения на КЗЛД за 2018 г.
  
 
 » Решение по жалба с рег. № П-5308/26.07.2017 г. Решение по жалба с рег. № П-5308/26.07.2017 г.
РЕШЕНИЕ
№ П-5308/2017 г.
София, 22.01.2018 г.
 
Комисията за защита на личните данни („Комисията”) в състав: членове – Цанко Цолов, Цветелин Софрониев и Мария Матева, на редовно заседание, проведено на 20.12.2017 г., на основание чл. 10, ал. 1, т. 7 от Закона за защита на личните данни, разгледа по редовност жалба с рег. № П-5308/26.07.2017 г., подадена от Р.К.К. срещу „Т.Б.” („Т.”) ЕАД.
Жалбата е подадена в Комисия за защита на потребителите, като по компетентност последователно е препратена в Комисия за регулиране на съобщенията и от там – в Комисия за защита на личните данни.
Жалбоподателят информира, че от доста години използва телефонен номер ****** на предплатена тарифа и сметка преди това. Наскоро разбрал, че от края на миналата година лицето, на което го е предоставил за ползване на предплатена сметка, без негово съгласие, е прехвърлил номера на негово име и на сметка.
Г-н Р.К.К. счита, че прехвърлянето е направено неправомерно от служител на „Т.” ЕАД, за което не е дал съгласие.
Жалбоподателят иска връщане на неправомерно отнетия номер, обезщетение за причинените вреди и да бъдат наказани лицата, злоупотребили с личните му данни.
Към жалбата е приложена кореспонденция между жалбоподателя и „Т.” ЕАД.
Съгласно чл. 10, ал. 1, т. 7 от Закона за защита на личните данни (ЗЗЛД), при сезирането ѝ, Комисията разглежда жалби срещу актове и действия на администратори на лични данни, с които се нарушават правата на физическите лица по този закон, както и жалби на трети лица във връзка с правата им по закона.
За да упражни правомощията си, Комисията следва да бъде валидно сезирана.
В чл. 30, ал. 1 от Правилника за дейността на Комисията за защита на личните данни и на нейната администрация (ПДКЗЛДНА) са определени реквизитите, които трябва да съдържа жалбата, с която физическите лица сезират Комисията за нарушаване на правата им по ЗЗЛД.
Жалбата, подадена от г-н Р.К.К., не е подписана съобразно изискването на чл. 30, ал. 1, т. 4 от ПДКЗЛДНА, във връзка с което на електронния адрес, посочен в жалбата, е изпратено писмо с изх. № ППН-01-П-5308/2017 г.#1 от 31.08.2017 г. Предоставена е възможност в тридневен срок от получаването му да отстрани нередовността в жалбата, като я подпише надлежно със собственоръчен или електронен подпис и я депозира в Комисията лично – на хартиен носител, по пощата с писмо, по факс или по електронен път (оформена като електронен документ по реда на Закона за електронния документ и електронните удостоверителни услуги – загл. изм. ДВ, бр. 85 от 2017 г.). Писмото е изпратено на 05.10.2017 г. Съгласно разпоредбата на чл. 42, ал. 4 от ГПК същото се счита за връчено с постъпването му в посочената информационна система. В рамките на предоставения законоустановен срок, а и към настоящия момент, жалбоподателят не е изпълнил дадените от органа указания, поради което жалбата се явява нередовна.
Комисията за защита на личните данни, като взе предвид фактите и обстоятелствата, изнесени в настоящото административно производство, на основание чл. 30, ал. 1 от АПК във връзка чл. 30 от ПДКЗЛДНА,
РЕШИ:
Оставя без разглеждане жалба с рег. № П-5308/26.07.2017 г., подадена от Р.К.К. срещу „Т.Б.” ЕАД, като нередовна и прекратява образуваното по нея административно производство.
Решението да се съобщи на заинтересованите лица по реда на АПК.
Настоящото решение подлежи на обжалване в 14 дневен срок от връчването му, чрез Комисията за защита на личните данни, пред Административен съд София – град.
 


 
 
ЧЛЕНОВЕ:


 
   

   Цанко Цолов /п/


 
 
   Цветелин Софрониев /п/


 
 
   Мария Матева /п/


 
 Файлове за сваляне
 Решение по жалба с рег. № П-5308/26.07.2017 г.

 принт 
