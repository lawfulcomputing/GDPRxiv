 

 
De Minister van Sociale Zaken en Werkgelegenheid 
Postbus 90801 
2509 LV DEN HAAG 
 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 
 

 

 

 

 

Datum 
14 mei 2024 
 
 

Ons kenmerk 
z2024-0005280 
 
 
 
 

Uw brief van 
16 februari 2024 
 
Uw kenmerk 
2023-0000582763 
 

 
Onderwerp 
Wetgevingstoets concept voor de Wet proactieve dienstverlening SZW 
 

 

 

Geachte mevrouw Van Gennip, 
 
Bij brief van 16 februari 2024 is de Autoriteit Persoonsgegevens (AP) op grond van het bepaalde in artikel 
36, vierde lid, van de Algemene verordening gegevensbescherming (AVG), geraadpleegd over het concept 
voor het voorstel van wet tot wijziging van de Wet structuur uitvoeringsorganisatie werk en inkomen in 
verband met het bevorderen van proactieve dienstverlening door het UWV, de SVB en gemeenten (Wet 
proactieve dienstverlening SZW) (hierna: het concept). 
 
De AP heeft bezwaar omdat van de bepalingen van het concept met betrekking tot proactieve 
dienstverlening zonder nadere onderbouwing niet vaststaat dat deze toetsing aan punt 4. rechtszekerheid 
van het kader in de bijlage doorstaan. Deze bepalingen zullen zonder nadere onderbouwing wegens strijd 
met hoger recht mogelijk buiten toepassing gelaten moeten worden. 
 
Daarnaast heeft de AP nog enkele aanmerkingen op het verduidelijken van de inzet van andere manieren 
om het doel te bereiken, de voorgestelde ministeriële regelingen, de gezamenlijke registratie van opt outs en 
de bewaartermijn. 
 
Hoofdlijn 
 
  Het Uitvoeringsinstituut werknemersverzekeringen (UWV), de Sociale verzekeringsbank (SVB) en 

gemeenten zullen in het kader van proactieve dienstverlening persoonsgegevens uitwisselen. Ook zijn 
deze instanties bevoegd om hiervoor gegevens verder te verwerken. In het concept, of in lagere 
regelgeving, moet worden geconcretiseerd welke (categorieën van) persoonsgegevens worden 
uitgewisseld en verder verwerkt. In de toelichting moet de noodzaak van deze gegevensverwerkingen 
worden onderbouwd. Of in de toelichting moet worden onderbouwd waarom deze limitatieve 
opsomming onmogelijk of onwenselijk is. 

  

 

1 

 

 

Datum 
14 mei 2024 

 

Ons kenmerk 
z2024-0005280 

  Het doel van het concept (het niet-gebruik van sociale voorzieningen tegengaan) kan gedeeltelijk op 

andere manieren worden bereikt. Deze andere manieren zijn onvoldoende in de toelichting bij het 
concept uiteengezet, zodat de toelichting op dit punt moet worden aangevuld. 

  Diverse onderdelen van het concept worden uitgewerkt bij ministeriële regeling. Er moet worden 
beoordeeld of (een aantal van) deze onderdelen op een hoger niveau kunnen worden vastgesteld. 

  Er worden geen gegevens voor proactieve dienstverlening verwerkt als de betrokkene niet instemt. De 

gezamenlijke registratie hiervan door het UWV, de SVB en gemeenten moet in de wettekst worden 
opgenomen. En de verantwoordelijkheden van deze instanties met betrekking tot dit register moeten 
worden vastgelegd.  

  Het is aangewezen om een bewaartermijn (eventueel in de vorm van maximum) in het concept, of in 

lagere regelgeving, op te nemen en in de toelichting te onderbouwen. Of om te onderbouwen dat 
precisering niet mogelijk of wenselijk is. 

 
Strekking van het concept  
 
Het concept wijzigt de Wet structuur uitvoeringsorganisatie werk en inkomen (Wet SUWI) om het 
niet-gebruik van sociale voorzieningen tegen te gaan. Hiervoor verkrijgen het UWV, de SVB en 
gemeenten1 de bevoegdheid om onderzoek te doen naar potentieel rechthebbenden op een uitkering of 
voorziening. En om deze groep gericht te informeren en adviseren over, en te faciliteren bij het doen van 
een aanvraag (‘proactieve dienstverlening’).2 De proactieve dienstverlening heeft betrekking op wet- en 
regelgeving en voorzieningen die bij ministeriële regeling worden aangewezen.3 
 
Het UWV, de SVB en gemeenten zullen voor proactieve dienstverlening persoonsgegevens uitwisselen. 
Het concept sluit hiervoor aan bij reeds bestaande grondslagen voor gegevensverwerking.4 Daarnaast 
bepaalt het concept dat deze instanties bevoegd zijn om gegevens in de onder hun verantwoordelijkheid 
gevoerde administraties verder te verwerken voor zover dit noodzakelijk is voor proactieve 
dienstverlening.5 Ook worden bij ministeriële regeling regels gesteld over gegevensverstrekkingen door 
andere instanties en personen.6 En kan bij ministeriële regeling regels worden gesteld over tijdelijke 
onderlinge gegevensverstrekkingen tussen het UWV, de SVB en gemeenten om te onderzoeken of die 
gegevens noodzakelijk zijn voor proactieve dienstverlening.7  
 

                                                                        
1 Meer specifiek de colleges van burgemeester en wethouders.  
2 Het voorgestelde artikel 10b, eerste lid, j˚ het voorgestelede artikel 1, eerste lid, onder s, van de Wet SUWI. 
3 Het voorgestelde artikel 10b, eerste lid, van de Wet SUWI. 
4 Het voorgestelde artikel 73b, tweede lid, aanhef, van de Wet SUWI. Zie ook de memorie van toelichting, p. 7 en 40. 
5 Het voorgestelde artikel 73b, eerste lid, van de Wet SUWI. 
6 Het voorgestelde artikel 73b, tweede lid, van de Wet SUWI. De memorie van toelichting noemt als voorbeeld de curator (p. 41). 
7 Het voorgestelde artikel 73b, derde lid, van de Wet SUWI. 

 

 

2/8 

 

 

Datum 
14 mei 2024 

Ons kenmerk 
z2024-0005280 

 
Gegevens worden niet voor proactieve dienstverlening verwerkt nadat de betrokkene hier desgevraagd of 
uit eigen beweging niet mee instemt (‘opt out’).8 Er zal/kan een gezamenlijke registratie van deze 
voorkeuren worden bijgehouden door het UWV, de SVB en gemeenten.9 
 
Naast regels over proactieve dienstverlening, bepaalt het concept dat het artikel over het Systeem Risico 
Indicatie (SyRI) wordt geschrapt.10 En dat het UWV en de SVB zich over hun dienstverlening mede moeten 
verantwoorden aan de hand van publieke waarden.11 
 
Wetgevingstoets 
 
Concretiseren gegevensverwerkingen  
Wetgeving met betrekking tot inmenging in het recht op bescherming van persoonsgegevens moet 
volgens vaste rechtspraak altijd duidelijk en nauwkeurig zijn en de toepassing daarvan moet voorspelbaar 
zijn voor degenen op wie deze van toepassing is (rechtszekerheid).12 
 
De beoogde gegevensverstrekkingen tussen het UWV, de SVB en gemeenten, en de verdere verwerkingen, 
worden gebaseerd op reeds bestaande grondslagen. Met betrekking tot de gegevensuitwisselingen 
verwijst het concept expliciet naar artikel 54, 62 en 73 van de Wet SUWI. De bewoordingen in deze 
artikelen, zoals een ieder verstrekt alle gegevens en inlichtingen die noodzakelijk zijn voor de uitvoering van bij of 
krachtens deze wet of enige andere wet door de betreffende instantie uit te voeren taken, zijn nauwelijks bepalend en 
voldoen daarmee niet aan het rechtszekerheidsbeginsel (punt 4 van het kader in de bijlage).  
 
De AP concludeert dat in het concept, of in lagere regelgeving, moet worden geconcretiseerd welke 
(categorieën van) persoonsgegevens het UWV, de SVB en gemeenten uitwisselen en verder verwerken. En 
dat in de toelichting de noodzaak van deze gegevensverwerkingen moet worden onderbouwd. Of in de 
toelichting moet worden onderbouwd waarom deze limitatieve opsomming onmogelijk of onwenselijk is. 
 
Andere manieren bereiken doel 
De toelichting bij het concept noemt de volgende drie categorieën van oorzaken van niet-gebruik van 
inkomensondersteuning:13  
 

                                                                        
8 Het voorgestelde artikel 73b, vierde lid, van de Wet SUWI. 
9 Memorie van toelichting, p. 23 en 43. De toelichting is niet eenduidig of de gezamenlijke registratie een verplichting of bevoegdheid 
is. 
10 Het huidige artikel 65 van de Wet SUWI. 
11 Het concept bepaalt dat bij ministeriële regeling regels worden gesteld omtrent het jaarplan. Deze regels hebben in ieder geval 
betrekking op de dienstverlening, en de mate waarin deze onder meer geschiedt op basis van de publieke waarden dienstbaarheid, 
responsiviteit, inclusiviteit, toegankelijkheid, betrouwbaarheid, effectiviteit, rechtmatigheid en doelmatigheid. Zie het voorgestelde 
artikel 46, tweede lid, en 49, vijfde lid, van de Wet SUWI.  
12 Overweging 41 bij de AVG.  
13 Memorie van toelichting, p. 12. 

 

 

3/8 

 

 

Ons kenmerk 
z2024-0005280 

Datum 
14 mei 2024 

 

1.  Regelgeving 

Hieronder vallen volgens de toelichting de mate van complexiteit van de regeling, hoe concreet criteria zijn 
en of een financiële drempel bestaat. Een grotere mate van niet-gebruik komt voor als regelingen een 
andere inkomstenbron aanvullen, als het voordeel gering is en als sprake is van een incidentele 
uitkeringsverstrekking. 
 

2.  Uitvoering 

Hieronder vallen volgens de toelichting een ingewikkelde aanvraagprocedure en -formulieren, de manier 
waarop informatie over regelingen wordt gepresenteerd, in hoeverre medewerkers van de 
uitvoeringsorganisatie hierover begrijpelijke uitleg kunnen geven en of burgers de aanvraag als 
stigmatiserend ervaren. 
 

3.  Burger 

Hieronder vallen volgens de toelichting factoren die mensen niet altijd te verwijten zijn, maar waarop 
verbetering van beleid, regelgeving en uitvoering goed kan aansluiten, zoals: onbekendheid met het 
bestaan van de regeling, onvoldoende kennis en/of onjuiste interpretatie van de voorwaarden, 
onvoldoende kennis en/of vaardigheden om een aanvraagprocedure te doorlopen en angst voor 
afhankelijkheid of stigmatisering. 
 
De AP maakt hieruit op dat het doel van het concept (het niet-gebruik van sociale voorzieningen 
tegengaan) ook gedeeltelijk op andere manieren kan worden bereikt, namelijk door de betreffende 
regelingen, de aanvraagprocedures en –formulieren, en de informatieverstrekking te vereenvoudigen en te 
verbeteren. Volgens de toelichting bij het concept wordt hiervoor het interdepartementaal programma 
Vereenvoudiging Inkomensondersteuning voor mensen (VIM) opgericht.14  
 
Desgevraagd heeft het ministerie van Sociale Zaken en Werkgelegenheid (SZW) de volgende nadere 
toelichting gegeven: 
SZW werkt in verschillende trajecten aan vereenvoudigingsvoorstellen om het niet-gebruik van 
voorzieningen tegen te gaan. Die worden jaarlijks, gebundeld in de Vereenvoudigingsagenda sociale 
zekerheid, aan de Tweede Kamer aangeboden. Ook werkt SZW in samenwerking met andere 
departementen, via het programma VIM, aan domeinoverstijgende voorstellen voor vereenvoudiging, 
zoals harmonisering van begrippen.15  
Daarnaast is het vereenvoudigen en verbeteren van de aanvraagprocedures en –formulieren, en 
informatieverstrekking een voortdurend punt van aandacht. Het programma VIM houdt zich bezig met 
vereenvoudigingstrajecten van aanvraagprocedures die samenhangen met het ontwerp van een regeling 
en complex zijn omdat voor uitvoering veel (gedetailleerde) informatie van de aanvrager nodig is. 
De vormgeving en inrichting van aanvraagprocedures, formulieren, brieven etc. die los staan van 
regelgeving, is vooral een aangelegenheid van publieke dienstverleners zelf. Zij werken met geijkte 

                                                                        
14 Memorie van toelichting, p. 30. 
15 Daarbij heeft het ministerie van SZW opgemerkt dat het aanpassen van de Wet SUWI en aanverwante wet- en regelgeving in de 
sociale zekerheid vanuit de Vereenvoudigingsagenda sociale zekerheid tot de mogelijkheden behoort, maar op dit moment zijn de 
voorstellen en initiatieven niet in een zodanig stadium dat op korte termijn aanpassing van de Wet SUWI te verwachten is. 

 

 

4/8 

 

 

Datum 
14 mei 2024 

Ons kenmerk 
z2024-0005280 

 
instrumenten als klantonderzoeken, feedbackmechanismen, leren van klachten en evaluaties. Maar ook 
met initiatieven als maatwerkplaatsen en teams (vaak met gedragsexperts) die zich bezig houden met 
doenvermogen. De aandacht hiervoor binnen de Rijksoverheid ligt vooral binnen het Programma Werk 
aan Uitvoering, in de pijler Toekomstbestendige dienstverlening.16 
 
De AP concludeert dat onvoldoende in de toelichting is opgenomen dat ook deze andere manieren worden 
ingezet om het doel te bereiken, zodat de toelichting op dit punt moet worden aangevuld.  
 
Ministeriële regelingen 
Diverse onderdelen van het concept worden uitgewerkt bij ministeriële regeling. Volgens de toelichting bij 
het concept is hiervoor gekozen om de nodige flexibiliteit te behouden. Gelet op het huidige aantal 
initiatieven rondom proactieve dienstverlening, is volgens de toelichting de verwachting dat een 
betrekkelijk groot aantal vormen van proactieve dienstverlening aangewezen en uitgewerkt zal worden, en 
dat er periodiek wijziging zal moeten plaatsvinden. De relatief korte doorlooptijd van een wijziging van 
een ministeriële regeling biedt een waarborg dat er met voldoende snelheid en flexibiliteit op 
ontwikkelingen in de samenleving en de uitvoering kan worden ingespeeld, aldus de toelichting.17  
 
De Aanwijzingen voor de regelgeving bepaalt dat, ingeval van delegatie, een algemene maatregel van 
bestuur de voorkeur verdient. Delegatie aan een minister moet worden beperkt tot voorschriften van 
administratieve aard, uitwerking van de details van een regeling, voorschriften die dikwijls wijziging 
behoeven en voorschriften waarvan te voorzien is dat zij mogelijk met grote spoed moeten worden 
vastgesteld.18 
 
Met betrekking tot de flexibiliteit geldt dus dat voorschriften die meer structureel van aard zijn, op een 
hoger niveau dan een ministeriële regeling moeten worden vastgesteld. Hierbij valt bijvoorbeeld te denken 
aan het aanwijzen van wet- en regelgeving en voorzieningen waarvoor proactieve dienstverlening ‘altijd’ 
zal plaatsvinden en regels over gegevensverstrekkingen door ‘vaste’ andere instanties en personen. 
 
De AP concludeert dat moet worden beoordeeld of onderdelen van het concept waarvoor uitwerking bij 
ministeriële regeling wordt voorgesteld, op een hoger niveau kunnen worden vastgesteld. 
 
Gezamenlijke registratie opt outs 
De toelichting bij het concept is niet eenduidig of de gezamenlijke registratie van opt outs een verplichting 
of bevoegdheid is. Enerzijds stelt de toelichting namelijk dat het UWV, de SVB en gemeenten 
verantwoordelijk zijn voor gezamenlijke registratie.19 Anderzijds stelt de toelichting dat het hanteren van 
een gezamenlijk register tot de mogelijkheden behoort.20 Het concept bevat hierover geen bepalingen. 
Vanuit het oogpunt van rechtszekerheid acht de AP een verplichting het meest aangewezen.  

                                                                        
16 E-mails van 27 maart 2024 en 4 april 2024.  
17 Memorie van toelichting, p. 38. 
18 Aanwijzing 2.24 van de Aanwijzingen voor de regelgeving.  
19 Memorie van toelichting, p. 43. 
20 Memorie van toelichting, p. 23. 

 

 

5/8 

 

 

Datum 
14 mei 2024 

Ons kenmerk 
z2024-0005280 

 
 
Uit de toelichting lijkt te volgen dat het UWV, de SVB en de gemeenten gezamenlijke 
verwerkingsverantwoordelijken zijn voor het register. Hun respectieve verantwoordelijkheden voor de 
nakoming van de verplichtingen uit hoofde van de AVG, met name met betrekking tot de uitoefening van 
de rechten van de betrokkene en hun verplichting tot het verstrekken van informatie21, moeten dan bij 
lidstatelijke bepaling of onderlinge regeling zijn vastgesteld.22  
 
De AP concludeert dat de verplichting (of eventueel de bevoegdheid) tot gezamenlijke registratie van opt 
outs in de wettekst moet worden opgenomen. En de respectieve verantwoordelijkheden van het UWV, de 
SVB en gemeenten met betrekking tot dit register moeten worden vastgelegd.  
 
Bewaartermijn 
Het wetsvoorstel bepaalt dat er bij ministeriële regeling bewaartermijnen worden vastgesteld met 
betrekking tot gegevensverstrekkingen aan het UWV, de SVB en gemeenten door andere instanties en 
personen.23 En met betrekking tot de tijdelijke onderlinge gegevensverstrekkingen tussen het UWV, de 
SVB en gemeenten om te onderzoeken of die gegevens noodzakelijk zijn voor proactieve dienstverlening.24 
Met betrekking tot de overige gegevensverwerkingen voor proactieve dienstverlening is of wordt geen 
bewaartermijn vastgesteld.   
 
De AVG bepaalt dat persoonsgegevens niet langer mogen worden bewaard dan noodzakelijk is voor de 
doeleinden waarvoor de persoonsgegevens worden verwerkt.25 Een algemene normstelling zoals deze 
betekent dat er moet worden geconcretiseerd voor specifieke gegevensverwerkingen. De AP acht het uit 
oogpunt van rechtszekerheid in beginsel wenselijk dat de wetgever de bewaartermijn bepaalt als het 
maken van afwegingen in individuele gevallen niet is aangewezen en een logische bewaartermijn ook niet 
onmiskenbaar voortvloeit uit de context.26 
 
Niet is gebleken dat het noodzakelijk is om de persoonsgegevens langer te bewaren voor proactieve 
dienstverlening nadat die dienstverlening heeft plaatsgevonden. De persoonsgegevens zullen dan dus na 
die dienstverlening moeten worden verwijderd. Als het UWV, de SVB of gemeenten de gegevens ook op 
basis van andere wettelijke taken verwerken, dan kunnen daarvoor andere bewaartermijnen gelden.  
 

                                                                        
21 Als bedoeld in artikel 13 en 14 van de AVG. 
22 Artikel 26, van de AVG. 
23 Het voorgestelde artikel 73b, tweede lid, onder b, van de Wet SUWI. 
24 Het voorgestelde artikel 73b, derde lid, onder b, van de Wet SUWI. 
25 Artikel 5, eerste lid, onder e, van de AVG. 
26 Zie bijvoorbeeld ook het advies van de AP over het concept voor het ontwerpbesluit tot wijziging van het Besluit allocatie 
arbeidskrachten door intermediairs in verband met de invoering van een toelatingsplicht voor het ter beschikking stellen van 
arbeidskrachten, 26 maart 2024, z2024-000192 (Advies wijziging Besluit allocatie arbeidskrachten intermediairs | Autoriteit 
Persoonsgegevens), het concept voor de Wet centralisatie ondersteuning onderwijs aan zieke leerlingen, 11 oktober 2022, z2022-03222 
(Advies Wet centralisatie ondersteuning onderwijs aan zieke leerlingen | Autoriteit Persoonsgegevens) en over het concept voor de 
aanvulling op de Wet kind, draagmoederschap en afstamming, 4 juli 2022, z2022-03252 (Advies aanvulling Wet kind, 
draagmoederschap en afstamming | Autoriteit Persoonsgegevens).  

 

 

6/8 

 

 

Datum 
14 mei 2024 

Ons kenmerk 
z2024-0005280 

 
De AP concludeert dat is aangewezen om een bewaartermijn (eventueel in de vorm van maximum) met 
betrekking tot de overige gegevensverwerkingen voor proactieve dienstverlening in het concept, of in 
lagere regelgeving, op te nemen en in de toelichting te onderbouwen. Of om te onderbouwen dat 
precisering niet mogelijk of wenselijk is.  
 
Werklast AP 
 
Aannemelijk is dat het concept de AP zal nopen tot beperkte extra inzet. Deze inzet is nog niet 
verdisconteerd in de financiering van de AP. Dit zal voorafgaand aan inwerkingtreding in overleg met de 
Minister voor Rechtsbescherming - als verantwoordelijke voor de begroting ten laste waarvan de AP 
wordt gefinancierd - moeten worden geadresseerd. Om die reden wordt afschrift van deze 
wetgevingstoets gezonden aan de Minister voor Rechtsbescherming. 
 
Openbaarmaking 
 
Deze wetgevingstoets wordt binnen twee weken op de website van de AP gepubliceerd. 
 
 
Hoogachtend,  
Autoriteit Persoonsgegevens,  
 
 
 
Aleid Wolfsen  
voorzitter 

 

 

7/8 

 

 

Datum 
14 mei 2024 

Ons kenmerk 
z2024-0005280 

 

 
 
 
 

-Bijlage  

--*-- 

 
Toetsingskader AP 
 
 
De AP beziet of het concept met betrekking tot de verwerking van persoonsgegevens strookt met het 
Handvest van de Grondrechten van de Europese Unie (EU), de AVG (Verordening 2016/679) of  de 
Richtlijn politie en Justitie (richtlijn 2016/680), de algemene rechtsbeginselen van de EU en het overige 
relevante recht, waarbij onder meer voldoende aannemelijk moet zijn gemaakt dat voldaan wordt aan het 
evenredigheidsbeginsel, doordat: 
1.  het concept geschikt is om de nagestreefde doelstelling van algemeen belang of de bescherming van de 

rechten en vrijheden van anderen te verwezenlijken (geschiktheid); 

2.  het doel niet redelijkerwijs even doeltreffend kan worden bereikt op een andere wijze, die de 

grondrechten van de betrokkenen minder aantast (subsidiariteit); 

3.  de inmenging niet onevenredig is aan dat doel, wat met name een afweging impliceert van het belang 

van het doel en de ernst van de inmenging (proportionaliteit); 

4.  het concept voldoende duidelijk en nauwkeurig is over de reikwijdte en in de toepassing voorspelbaar 

is (rechtszekerheid); 

5.  het concept voldoende aangeeft in welke omstandigheden en onder welke voorwaarden 

persoonsgegevens kunnen worden verwerkt, en aldus waarborgt dat de inmenging tot het strikt 
noodzakelijke wordt beperkt (inhoudelijke en procedurele waarborgen) en 

6.  het concept verbindend is naar nationaal recht (verbindendheid naar nationaal recht). 
 
De AP slaat daarbij in het bijzonder acht op de rechten van betrokkenen en de overeenstemming van het 
concept met artikel 6, eerste en derde lid, en 9, van de AVG (Verordening 2016/679), dan wel 8 en 10 van 
de Richtlijn politie en Justitie (richtlijn 2016/680) en met de in artikel 5 van de AVG dan wel artikel 4 van 
de Richtlijn vastgestelde beginselen. Hieruit volgt onder andere dat:  
(a)  verwerkingen rechtmatig, behoorlijk en transparant moeten zijn ten aanzien van de betrokkene;  
(b)  dat persoonsgegevens alleen mogen worden verzameld voor welbepaalde, nadrukkelijk omschreven en 

gerechtvaardigd doeleinden; en  

(c)  verwerkingen toereikend zijn, ter zake dienend en beperkt moeten zijn  tot wat voor de doeleinden  noodzakelijk is. 
 
 

--*-- 

 
 
 

 

 

8/8 

