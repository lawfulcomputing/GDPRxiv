 

 

Autoriteit Persoonsgegevens 
Postbus 93374, 2509 AJ Den Haag 
Hoge Nieuwstraat 8, 2514 EL Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Minister van Sociale Zaken en Werkgelegenheid 
Postbus 90801 
2509 LV  DEN HAAG 
 

 

 

 

 

Datum 
24 oktober 2023 
 
 

Ons kenmerk 
z2023-02990 
 
Contactpersoon 
 
 

Uw brief van 
15 augustus 2023 
 
Uw kenmerk 
2023-0000495283 
 

 
Onderwerp 
Advies wijziging Arbeidsomstandighedenregeling  

 

 

 

Geachte mevrouw Van Gennip, 
 
Bij brief van 15 augustus 2023 is de Autoriteit Persoonsgegevens (AP) op grond van het bepaalde in artikel 
36, vierde lid, van de Algemene verordening gegevensbescherming (AVG), geraadpleegd over het concept 
voor wijziging van de Arbeidsomstandighedenregeling (hierna: het concept). 
 
Beoordeling van de persoonsgegevens aspecten van het concept geeft de AP aanleiding tot het maken van 
een opmerking.  
 
Strekking van het concept  
Voor beoefenaren van bepaalde typen (risicovolle) beroepen geldt de verplichting om door de minister van 
Sociale Zaken en Werkgelegenheid (hierna: de minister van SZW) te zijn geregistreerd in specifieke 
registers van vakbekwame beroepsbeoefenaren. De minister van SZW verwerkt in deze registers de 
gegevens van personen die voldoen aan de eisen die bij of krachtens het Arbeidsomstandighedenbesluit1 
zijn gesteld aan de beoefenaren van bepaalde beroepen. Dit met het oog op de raadpleging ervan door 
onder meer werkgevers, opdrachtgevers en andere direct betrokkenen. 
 
In het concept - de voorgenomen wijziging van de Arbeidsomstandighedenregeling - is onder meer 
invulling gegeven aan de opdracht die het Arbeidsomstandighedenbesluit stelt om bij ministeriële 
regeling nader te bepalen welke ‘identificerende gegevens’ en ‘gegevens over bekwaamheid’ een verzoeker 
om (her)registratie moet aanleveren om in het desbetreffende register te worden opgenomen en welke 
gegevens in het register worden opgenomen.2 In het concept is voor enkele specifieke registers uitgewerkt 

                                                                        
1 Hierover heeft de AP bij brief van 17 januari 2019 (z2018-13271) geadviseerd. 
2 Artikelen 1.5l, vierde lid, en 1.5m, tweede lid, van het Arbeidsomstandighedenbesluit. 

  

 

1 

 

 

Datum 
24  oktober 2023 

Ons kenmerk 
z2023-02990 

 
om welke gegevens het gaat.3 Het betreft de gegevens voor het Register vuurwerkbezigers, het Register 
vuurwerkbewerkers, het Register civiele duikarbeid en het Register kraanmachinisten.4 De gegevens die 
een verzoeker om (her)registratie moet verstrekken zijn hetzelfde als de gegevens die in het register 
worden opgenomen. 
 
Voor deze registers gaat het om de volgende (algemene) gegevens5:  

- 
- 
- 

voornaam- of namen en achternaam; 
geboortedatum en geboorteplaats; 
een kopie of scan van documenten waaruit de vereiste kennis en vaardigheden blijken 

 
Specifiek voor het Register duikarbeid brandweer en politie betreft het voor medewerkers van de 
brandweer nog de volgende aanvullende gegevens6: 

-  de veiligheidsregio waarin de medewerker werkzaam is en het duikteam waartoe de medewerker 

behoort 

 
Als het gaat om een medewerker van de politie wordt ten aanzien ‘identificerende gegevens’ en ‘gegevens 
over bekwaamheid’ in het Register duikarbeid brandweer en politie alleen opgenomen7: 

-  het persoonsnummer8 en een geanonimiseerde kopie of scan van documenten waaruit de vereiste 

kennis en vaardigheden blijken  

 
Advies  
Voor het Register duikarbeid brandweer en politie moeten zoals opgemerkt - aanvullend - de 
veiligheidsregio waarin de medewerker werkzaam is en het duikteam waartoe de medewerker behoort 
worden aangeleverd en worden die gegevens ook opgenomen in het register. Uit het concept noch de 
toelichting valt op te maken waarom de verwerking van deze aanvullende gegevens noodzakelijk is.   
 
De AP adviseert daarop in de toelichting in te gaan. 
 
 
 
 
Werklast AP 
 

                                                                        
3 Niet in elk register worden dezelfde gegevens opgenomen, p. 16 toelichting (artikelsgewijs). 
4 Ten aanzien van het Register kraanmachinisten wordt in het initieel aan de AP voorgelegde concept (artikel 1.1ca, derde lid, van het 
concept) geregeld dat ten behoeve van een bewijs van registratie of herregistratie een identificerend gegeven tevens een 
goedgelijkende pasfoto kan zijn. Deze bepaling is inmiddels uit het concept geschrapt, zo is per e-mail aangegeven door de behandeld 
ambtenaar van SZW. 
5 Artikel 1.1ca, eerste lid, van het concept. 
6 Artikel 1.1ca, tweede lid, van het concept. 
7 Artikel 1.1ca, tweede lid, van het concept. 
8 Politiemedewerkers hoeven alleen het persoonsnummer dat hun werkgever aan hen heeft toegekend te verstrekken voor registratie 
of herregistratie in het Register duikarbeid brandweer en politie. Het persoonsnummer is het unieke registratienummer waarmee een 
politiemedewerker in de personeelsadministratie van de politie is opgenomen en is het enige identificerende gegeven dat van hem 
wordt opgenomen in dit register (p. 17 artikelsgewijze toelichting). 

 

 

2/3 

 

 

Datum 
24  oktober 2023 

Ons kenmerk 
z2023-02990 

 
De AP merkt op dat het concept naar verwachting niet zal nopen tot extra inzet door de AP.  
 
 
Openbaarmaking 
 
Dit advies wordt binnen twee weken op de website van de AP gepubliceerd. 
 
 
Hoogachtend,  
Autoriteit Persoonsgegevens,  
 
 
 
 
Aleid Wolfsen  
voorzitter 
 

 

 

3/3 

