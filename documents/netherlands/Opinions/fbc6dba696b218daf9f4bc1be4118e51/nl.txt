 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Minister voor Basis- en Voortgezet Onderwijs en Media 
De heer drs. A. Slob 
Postbus 16375 
2500 BJ Den Haag 
 

 

 

 

 

Datum 
27 januari 2021 
 
 

Ons kenmerk 
z2020-20574 
 
 
 
 

Uw brief van 
1 december 2020 
 
Uw kenmerk 
WJZ/26174925 
 

 
Onderwerp 
Advies over het concept voor de Wet waarborgen thuisonderwijs 
 
 

 

Geachte heer Slob, 
 
Bij brief van 1 december 2020 is de Autoriteit Persoonsgegevens (AP) op grond van het bepaalde in 
artikel 36, vierde lid, van de Algemene verordening gegevensbescherming (AVG), geraadpleegd over het 
concept voor het voorstel van Wet tot wijziging van de Leerplichtwet 1969 en de Wet op het 
onderwijstoezicht houdende aanvullende voorschriften aan de vrijstelling als bedoeld in artikel 5, onder b, 
van de Leerplichtwet 1969 (Wet waarborgen thuisonderwijs) (hierna: het concept). Op 17 december 2020 
is Hoofdstuk 8 Gegevensbescherming en privacy van de toelichting aangevuld. 
De AP heeft een opmerking over het concept en adviseert daarmee rekening te houden.  
 
Strekking van het concept  
 
In de huidige situatie moeten de ouders burgemeester en wethouders in kennis te stellen van het beroep 
op de vrijstelling op grond van richtingbezwaren. De vrijstelling ontslaat de ouders van de verplichting om 
de jongere bij een school in te schrijven. De huidige wetgeving regelt niet dat aan jongeren voor wie een 
vrijstelling geldt, vervangend onderwijs moet worden gegeven. De regering ziet het als haar taak om zeker 
te stellen dat geen enkel kind het recht op onderwijs wordt ontzegd en wil verzekeren dat alle jongeren 
onderwijs krijgen van voldoende kwaliteit. Daarom worden ouders verplicht aan te tonen dat sprake is van 
het verzorgen van onderwijs dat aan kwaliteitseisen voldoet en moeten zij een onderwijsplan opstellen, 
dat zij naar de inspectie moeten sturen. Wanneer de inspectie een verklaring van geen bezwaar afgeeft, 
kunnen ouders bij de gemeente een beroep doen op de vrijstelling. Vervolgens moeten ouders jaarlijks een 
onderwijsplan opstellen dat zij naar de inspectie sturen.  
 
Advies  
 

  

 

1

 

 

Datum 
27 januari 2021 

 

Ons kenmerk 
z2020-20574 

Uitzonderingsgrond verwerken bijzondere persoonsgegevens 
Het concept bevat twee bepalingen over het verwerken van persoonsgegevens waaruit religieuze of 
levensbeschouwelijke overtuigingen blijken. Dit zijn bijzondere persoonsgegevens in de zin van artikel 9, 
eerste lid, van de AVG.  
 
De eerste bepaling ziet op de kennisgeving van ouders aan het college van burgemeester en wethouders. 
De Leerplichtwet regelt momenteel dat deze kennisgeving de verklaring moet bevatten dat overwegende 
bedenkingen bestaan tegen de richting van het onderwijs op alle binnen redelijke afstand van de woning 
gelegen scholen onderscheidenlijk instellingen waarop de jongere geplaatst zou kunnen worden.1 Het 
concept voegt daaraan toe dat de kennisgeving ook een omschrijving van de inhoud van de 
richtingbezwaren moet bevatten.2  
 
Ten tweede wordt aan de Wet register onderwijsdeelnemers toegevoegd dat persoonsgegevens waaruit 
religieuze of levensbeschouwelijke overtuigingen blijken deel kunnen uitmaken van de 
vrijstellingsgegevens.3  
 
Het verwerken van bijzondere persoonsgegevens is op grond van artikel 9, eerste lid, van de AVG 
verboden, tenzij er sprake is van een uitzonderingsgrond als bedoeld in artikel 9, tweede lid, van de AVG. 
De enige uitzonderingsgrond die in dit geval in aanmerking zou kunnen komen, is onderdeel g: 
 

de verwerking is noodzakelijk om redenen van zwaarwegend algemeen belang, op grond van 
Unierecht of lidstatelijk recht, waarbij de evenredigheid met het nagestreefde doel wordt 
gewaarborgd, de wezenlijke inhoud van het recht op bescherming van persoonsgegevens wordt 
geÃ«erbiedigd en passende en specifieke maatregelen worden getroffen ter bescherming van de 
grondrechten en de fundamentele belangen van de betrokkene.  

 
De toelichting moet een onderbouwing bevatten van de toepasselijkheid van deze uitzonderingsgrond en 
de specifieke waarborgen die in dat kader worden betrokken. Daarbij is van belang dat een omschrijving 
van de inhoud van de richtingbezwaren gedetailleerde gegevens kunnen bevatten over de religieuze of 
levensbeschouwelijke overtuigingen van de betrokkenen. Dit levert per definitie een grotere inbreuk op op 
de persoonlijke levenssfeer van de betrokkenen ten opzichte van de huidige verklaring. Beoordeeld moet 
worden of deze grotere inbreuk nog in evenredigheid staat met het nagestreefde doel. 
 
De AP adviseert om de uitzonderingsgrond te onderbouwen in de toelichting. 
 
 
 
 
Openbaarmaking van het advies  
 

                                                                         
1 Artikel 8, eerste lid, van de Leerplichtwet 1969.  
2 Artikel I, onder D, van het concept. Volgens de toelichting wordt de leerplichtambtenaar hierdoor beter in staat gesteld om te 
beoordelen of de bedenkingen de richting van het onderwijs betreffen (p. 16). 
3 Artikel III, onder B, van het concept. Deze gegevens worden uitsluitend verstrekt aan de inspectie ten behoeve van het toezicht. 

 

 

2/3

 

 

Datum 
27 januari 2021 

Ons kenmerk 
z2020-20574 

 
De AP is voornemens dit advies openbaar te maken op de website www.autoriteitpersoonsgegevens.nl 
zodra de tekst van het (gewijzigde) concept openbaar is. De AP verneemt graag het moment waarop 
openbaarmaking wordt verwacht, zodra dit bekend is.  
 
Hoogachtend,  
Autoriteit Persoonsgegevens, 
 
 
 
drs. C. E. Mur 
Bestuurslid 
 

 

 

3/3

