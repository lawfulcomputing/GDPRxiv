 

 
De Minister voor Rechtsbescherming 
Postbus 20301 
2500 EH  DEN HAAG 
 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 
 

 

 

 

Datum 
9 april 2024 
 
 

Ons kenmerk 
2023-303493 
 
Contactpersoon 
 
 

Uw brief van 
21 december 2023 
 
Uw kenmerk 
5075876 
 

 
Onderwerp 
Wetgevingstoets Ontwerpwetsvoorstel Verzamelwet JenV 2024 
 
 

 

Geachte heer Weerwind, 
 
Bij brief van 21 december 2023 is de Autoriteit Persoonsgegevens (AP) op grond van het bepaalde in 
artikel 36, vierde lid, van de Algemene verordening gegevensbescherming (AVG) en in artikel 35b, eerste 
lid, onder b, van de Wet politiegegevens (Wpg), geraadpleegd over de concept-wijziging van enkele wetten 
op het gebied van Justitie en Veiligheid in verband met aanpassingen van overwegend technische aard 
(hierna: het concept). 
 
De toets is beperkt tot de artikelen XV, XXII, onderdeel A, en XXXIV, onderdeel E, van het concept. 
 
De AP heeft enkele aanmerkingen op het concept.  
 
Hoofdlijn 
 
  De noodzaak van de uitbreiding van de bevoegdheden van de OvJ in artikel 511aa, eerste lid, Sv, is 

onvoldoende onderbouwd.   

  Daarnaast bevat het concept nog enkele technische onvolkomenheden. 
 
Strekking van het concept  
 
artikel XV  
Soms onttrekt een persoon zich onverhoopt aan de uitvoering van verplichte geestelijke gezondheidszorg. 
Indien vervolgens het ernstig vermoeden bestaat dat die persoon in levensgevaar verkeert of een misdrijf 
als bedoeld in artikel 67, eerste lid, van het Wetboek van Strafvordering (Sv)zal plegen met aanzienlijk 
risico op ernstig nadeel voor hemzelf of voor een ander, kan onder het gezag van de officier van justitie de 
verblijfplaats van die persoon worden vastgesteld. Artikel 13:3a van de Wet verplichte geestelijke 

  

 

1 

 

 

Datum 
9 april 2024 

Ons kenmerk 
2023-303493 

 
gezondheidszorg (Wvggz) geeft de officier van justitie daartoe de benodigde bevoegdheden. Vier van die 
bevoegdheden worden uitgeoefend in verhouding tot een aanbieder van een communicatiedienst.  
 
Bij de totstandkoming van de Wvggz is abusievelijk niet voorzien in de aanpassing van de 
Telecommunicatiewet (Tw) aan artikel 13:3a van de Wet verplichte geestelijke gezondheidszorg. Dit 
wetsvoorstel beoogt deze omissie ter herstellen. Daartoe worden in de Tw verplichtingen – in de vorm van 
steunbepalingen – opgenomen die een aanbieder een grondslag bieden voor het verwerken van 
persoonsgegevens ter uitvoering van een vordering van de officier van justitie op grond van de Wvggz. 
 
De voorgestelde wijziging van artikel 11.13, eerste lid, Tw1 betreft geen grondslag maar een algemene 
bepaling over de belangen die ertoe kunnen leiden dat aanbieders van een communicatiedienst de 
artikelen 11.5 (verkeersgegevens), 11.5a (locatiegegevens) en 11.9, eerste lid (nummerafscherming), Tw,2 
buiten toepassing kunnen laten. Aan deze belangen wordt – in lijn met artikel 13:3a Wvggz3 - toegevoegd: 
de bescherming van het leven van een persoon. 
 
Artikel XXII, onderdeel A 
Het huidige artikel 2.5 Wet forensische zorg (Wfz) verplicht de zorgaanbieder zes weken voor afloop van de 
justitiële titel voorbereidingen te treffen voor aansluitende zorg, indien de zorgverlener of de behandelaar 
van oordeel is dat na afloop van de titel verdere zorg nodig is. De voorgestelde toevoegingen aan artikel 2.5 
Wfz regelen dat bij de uitvoering van deze verplichting persoonsgegevens4 worden verwerkt. 
 
Artikel XXXIV, onderdeel E 
Het bestaande artikel 511aa, eerste lid, Sv somt de bevoegdheden op die de officier van justitie5 kan 
toepassen in het feitenonderzoek naar gebruik van geweld door ambtenaren. 
 
In het concept worden aan deze opsomming toegevoegd de bevoegdheid tot het vorderen van beelden 
gemaakt met camera’s voor de beveiliging van goederen, gebouwen of personen6 en de bevoegdheid tot het 
vorderen van persoonsgegevens betreffende iemands godsdienst of levensovertuiging, ras, politieke 
gezindheid, gezondheid, seksuele leven of lidmaatschap van een vakvereniging.7 
 
 
 
 
 

                                                                        
1 Artikel XV, onderdeel B. 
2 Deze bepalingen zijn onderdeel van Hoofdstuk 11 (Bescherming van persoonsgegevens en de persoonlijke levenssfeer) Tw. 
3 Zie echter het onderstaande adviespunt: Eenduidige terminologie “levensgevaar”  (Artikel XV, onderdeel B). 
4 met inbegrip van persoonsgegevens over gezondheid of persoonsgegevens van strafrechtelijke aard. 
5 of, in bepaalde gevallen, de hulpofficier of de opsporingsambtenaar. In de praktijk meestal de Rijksrecherche (Kamerstukken II, 2016-
2017, 34 641, nr. 3, p. 23). 
6 Artikel 126nda Sv. 
7 Artikel 126nf Sv. 

 

 

2/5 

 

 

Datum 
9 april 2024 

Ons kenmerk 
2023-303493 

 
Wetgevingstoets   
 
Uitbreiding van de bevoegdheden van de OvJ onvoldoende onderbouwd (Artikel XXXIV, onderdeel E) 
De achtergrond van de uitbreiding van de bevoegdheden van de OvJ in artikel 511aa, eerste lid, Sv, is dat, 
aldus de memorie van toelichting, deze bevoegdheden eerder “abusievelijk” niet waren opgenomen in dat 
artikel.8 
 
In de memorie van toelichting bij artikel 511a Sv werd de keuze voor de in dit artikel opgenomen 
bevoegdheden destijds als volgt verantwoord: 
  
“De in de voorgestelde bepaling opgenomen bevoegdheden stellen de rijksrecherche in de gelegenheid een gedegen 
onderzoek te verrichten, gericht op het vaststellen van de feiten en het beoordelen of door de opsporingsambtenaar is 
gehandeld conform zijn geweldsinstructie. Andere dan deze bevoegdheden blijken voor dit doel in de praktijk vrijwel nooit 
nodig te zijn, zo merk ik op in antwoord op de vraag van de NVvR waarop de keuze voor de genoemde 
opsporingsbevoegdheden is gebaseerd en waarom met de genoemde bevoegdheden kan worden volstaan. Hierover zijn het 
OM en de rijksrecherche geconsulteerd en is gekeken naar eerdere onderzoeken naar geweldgebruik door een 
opsporingsambtenaar. Ik meen dat het te ver gaat om het mogelijk te maken alle onderzoeksbevoegdheden […] in het 
feitenonderzoek te kunnen uitoefenen”.9  
 
Hieruit moet toch worden geconcludeerd, dat andere dan de op dit moment in artikel 511a Sv opgenomen 
bevoegdheden niet nodig werden geacht. Het is uiteraard zeer wel denkbaar dat hier inmiddels anders 
over wordt gedacht, maar dan is het onjuist en onvoldoende om te noteren dat de thans toe te voegen 
bevoegdheden “abusievelijk” niet waren opgenomen in artikel 511aa, eerste lid, Sv. 
 
Dit moet dus alsnog worden beargumenteerd.  
 
Voor het vorderen van bijzondere persoonsgegevens10 geldt bovendien dat verwerking van deze gegevens 
slechts is toegelaten wanneer de verwerking strikt noodzakelijk is.11 Ook dat zal dus in de memorie van 
toelichting aannemelijk moeten worden gemaakt. 
 
De AP concludeert dat de noodzaak van de uitbreiding van de bevoegdheden van de OvJ in artikel 511aa, 
eerste lid, Sv, onvoldoende is onderbouwd zodat aanvulling van de memorie van toelichting op dit punt 
noodzakelijk is.   
 
Eenduidige terminologie “levensgevaar”  (Artikel XV, onderdeel B) 
Met de voorgestelde wijziging van artikel 11.13, eerste lid, Tw kan een aanbieders van een 
communicatiedienst de artikelen 11.5, 11.5a en 11.9, eerste lid, Tw, buiten toepassing laten indien dit 
noodzakelijk is in het belang van “de bescherming van het leven van een persoon”. 

                                                                        
8 Memorie van toelichting, p. 26. 
9 Kamerstukken II, 2016-2017, 34 641, nr. 3, p. 23. 
10 Artikel 126nf Sv. 
11 Artikel 10 Richtlijn 2016/680. 

 

 

3/5 

 

 

Datum 
9 april 2024 

Ons kenmerk 
2023-303493 

 
 
De gekoppelde bepaling in de Wvggz spreekt echter van “levensgevaar”.12 Ter voorkoming van 
misverstanden en interpretatieproblemen lijkt het beter en duidelijker ook in de Tw de term 
“levensgevaar” te hanteren. 
 
De AP concludeert dat het concept op dit punt onnodig aanleiding kan geven tot  misverstanden en 
interpretatieproblemen zodat aanpassing van  artikel XV, onderdeel B, noodzakelijk  is. 
 
Te ruime verwijzing in artikel 13.2, eerste en tweede lid, Tw (Artikel XV, onderdeel C) 
In artikel 13.2, eerste en tweede lid, Tw (aftappen, opnemen) wordt na ‘het Wetboek van Strafvordering’ 
ingevoegd ‘of de Wet verplichte geestelijke gezondheidszorg’.13 In de memorie van toelichting wordt 
aangegeven dat het hier specifiek en uitsluitend gaat om artikel 13:3a, eerste lid, onderdeel b, Wvggz.14 
 
De AP concludeert dat de verwijzing naar de (gehele) Wvggz in  artikel 13.2, eerste en tweede lid, Tw te 
ruim is, en dat specifiek verwezen zou moeten worden naar artikel 13:3a, eerste lid, onderdeel b, Wvggz. 
Aanpassing van  artikel XV, onderdeel C, is daarom noodzakelijk. 
 
 
Werklast AP 
 
De AP merkt op dat het concept naar verwachting niet zal nopen tot extra inzet door de AP.  
 
Openbaarmaking 
 
Deze wetgevingstoets wordt binnen twee weken op de website van de AP gepubliceerd. 
 
 
Hoogachtend,  
Autoriteit Persoonsgegevens,  
 
 
 
Aleid Wolfsen  
voorzitter 
 

 

                                                                        
12 Artikel 13:3a Wvggz. 
13 Artikel XV, onderdeel C. 
14 Memorie van toelichting, p. 10. 

 

 

4/5 

 

 

Datum 
9 april 2024 

Ons kenmerk 
2023-303493 

 

 
 
 

-Bijlage  

--*-- 

 

Toetsingskader AP 
 
 
De AP beziet of het concept met betrekking tot de verwerking van persoonsgegevens strookt met het 
Handvest van de Grondrechten van de Europese Unie (EU), de AVG (Verordening 2016/679) of  de 
Richtlijn politie en Justitie (richtlijn 2016/680), de algemene rechtsbeginselen van de EU en het overige 
relevante recht, waarbij onder meer voldoende aannemelijk moet zijn gemaakt dat voldaan wordt aan het 
evenredigheidsbeginsel, doordat: 
1.  het concept geschikt is om de nagestreefde doelstelling van algemeen belang of de bescherming van de 

rechten en vrijheden van anderen te verwezenlijken (geschiktheid); 

2.  het doel niet redelijkerwijs even doeltreffend kan worden bereikt op een andere wijze, die de 

grondrechten van de betrokkenen minder aantast (subsidiariteit); 

3.  de inmenging niet onevenredig is aan dat doel, wat met name een afweging impliceert van het belang 

van het doel en de ernst van de inmenging (proportionaliteit); 

4.  het concept voldoende duidelijk en nauwkeurig is over de reikwijdte en in de toepassing voorspelbaar 

is (rechtszekerheid); 

5.  het concept voldoende aangeeft in welke omstandigheden en onder welke voorwaarden 

persoonsgegevens kunnen worden verwerkt, en aldus waarborgt dat de inmenging tot het strikt 
noodzakelijke wordt beperkt (inhoudelijke en procedurele waarborgen) en 

6.  het concept verbindend is naar nationaal recht (verbindendheid naar nationaal recht). 

 

De AP slaat daarbij in het bijzonder acht op de rechten van betrokkenen en de overeenstemming van het 
concept met artikel 6, eerste en derde lid, en 9, van de AVG (Verordening 2016/679), dan wel 8 en 10 van 
de Richtlijn politie en Justitie (richtlijn 2016/680) en met de in artikel 5 van de AVG dan wel artikel 4 van 
de Richtlijn vastgestelde beginselen. Hieruit volgt onder andere dat:  
(a)  verwerkingen rechtmatig, behoorlijk en transparant moeten zijn ten aanzien van de betrokkene;  
(b)  dat persoonsgegevens alleen mogen worden verzameld voor welbepaalde, nadrukkelijk omschreven en 

gerechtvaardigd doeleinden; en  

(c)  verwerkingen toereikend zijn, ter zake dienend en beperkt moeten zijn  tot wat voor de doeleinden  noodzakelijk is. 
 
 
 
 

--*-- 

 

 

5/5 

