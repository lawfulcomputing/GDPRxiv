 

 
De Minister van VWS 
Postbus 20350  
2500 EJ  DEN HAAG 
 

 

 

Datum 
17 oktober 2023 
 
 

Ons kenmerk 
z2023-00615 
 
Contactpersoon 
 
 

 
Onderwerp 
Verzamelwet Gegevensverwerking VWS II 
 

 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 

 

 

Uw brief van 
27 januari 2023 
 
Uw kenmerk 
3503495-1042729-DICIO 
 

 

Geachte heer Kuipers, 
 
Bij brief van 27 januari 2023 is de Autoriteit Persoonsgegevens (AP) op grond van het bepaalde in artikel 36, 
vierde lid, van de Algemene verordening gegevensbescherming (AVG), geraadpleegd over de concept-
wijziging van een aantal wetten op het terrein van het Ministerie van Volksgezondheid, Welzijn en Sport om 
de  grondslag voor  gegevensverwerkingen te  verstevigen (hierna: het concept).  De  adviesaanvraag is 
aangevuld op 2 maart 2023. 
 
Strekking  van het concept   
Het concept betreft een verzamelwet bestaande uit dertien afzonderlijke onderdelen die strekken tot de 
wijziging van verschillende wetten op het gebied van de zorgsector.1 Met het concept worden 
bevoegdheden en verplichtingen ten aanzien van de verwerking van persoonsgegevens, waaronder 
gegevens over gezondheid, voor verschillende actoren binnen en buiten de zorgsector toegekend en 
gewijzigd. De AP constateert dat het hierbij, opnieuw, gaat om oplossing van enkele, specifieke situaties, 
maar dat een meer overkoepelende en samenhangende aanpak van de problemen rondom de grondslagen 
voor de verwerking van gezondheidsgegevens nog steeds op zich laat wachten. Knelpunten bij de 
verwerking van gezondheidsgegevens voor diverse doeleinden (zoals zorgverlening, maar ook 
kwaliteitsbewaking, samenwerking, beleid- en planning, wetenschappelijk onderzoek) zijn reeds 
meermalen en van verschillende kanten gesignaleerd en erkend. De AP adviseert u in dat verband om met 
de benodigde voortvarendheid in het door u ingezette project inzake ‘herijking grondslagen’ 2 tot meer 
verduidelijkingen en concrete resultaten te komen. 
 
                                                                 
1 Bij de nummering van de onderdelen is aangesloten bij de nummering in hoofdstuk 2 van de memorie van toelichting bij het conc ept.  
2 Kamerstuk 27 529, nr. 276. 

  

 

1 

 

 

Datum 
17 oktober 2023 

Ons kenmerk 
z2023-00615 

 
De AP heeft bezien of het concept met betrekking tot de verwerking van persoonsgegevens strookt met het 
Handvest van de Grondrechten van de Europese Unie (EU), de algemene rechtsbeginselen van de EU, de 
AVG en het overige relevante recht, waarbij onder meer voldoende aannemelijk moet zijn gemaakt dat 
voldaan wordt aan het evenredigheidsbeginsel, doordat: 
1.  het concept geschikt is om de nagestreefde doelstelling van algemeen belang of de bescherming van de 

rechten en vrijheden van anderen te verwezenlijken (geschiktheid); 

2.  het doel niet redelijkerwijs even doeltreffend kan worden bereikt op een andere wij ze, die de 

grondrechten van de betrokkenen minder aantast (subsidiariteit); 

3.  de inmenging niet onevenredig is aan dat doel, wat met name een afweging impliceert van het belang 

van het doel en de ernst van de inmenging (proportionaliteit); 

4.  het concept voldoende duidelijk en nauwkeurig is over de reikwijdte en in de toepassing voorspelbaar 

is (rechtszekerheid); 

5.  het concept voldoende aangeeft in welke omstandigheden en onder welke voorwaarden 

persoonsgegevens kunnen worden verwerkt, en aldus waarborgt dat de inmenging tot het strikt 
noodzakelijke wordt beperkt (inhoudelijke en procedurele waarborgen) en 

6.  het concept verbindend is naar nationaal recht (verbindendheid naar nationaal recht). 
 
De AP heeft op de volgende punten bezwaar tegen het concept en adviseert de procedure niet voort te 
zetten, tenzij het bezwaar is weggenomen. 
 

  De evenredigheid van een wettelijke verplichting voor zorgaanbieders om gegevens, waaronder 

gegevens over gezondheid, van onverzekerde patiënten te delen met gemeenten ten behoeve van 
het bieden van bemoeizorg is onvoldoende aangetoond (onderdeel 7). 

  De evenredigheid van een wettelijke verplichting voor zorgaanbieders om gegevens, waaronder 

 

gegevens over gezondheid, van alle patiënten die eerder hebben meegedaan aan een 
bevolkingsonderzoek of screening te delen met de uitvoerder van dat onderzoek of het RIVM is 
onvoldoende aangetoond (onderdeel 9). 
In de MvT ontbreekt een uitgewerkte toets aan de artikelen 9 en 10 AVG in het kader van de 
verstrekking van bijzondere persoonsgegevens voor de voorbereiding of tenuitvoerlegging van 
een rechterlijke machtiging voor onvrijwillige opname en verblijf in een Wzd-zorginstelling 
(onderdeel 11). 

 
Daarnaast geeft het concept de AP nog aanleiding tot het maken van opmerkingen met betrekking tot de 
volgende onderdelen: 
 

  Nationaal Contactpunt voor EHealth (onderdeel 1) 
  Contactpersonen CIZ (onderdeel 3) 
  Samenloop Wmo 2015, Jeugdwet en Wlz (onderdeel 4) 
  Toezicht IGJ op (onderdelen van) Wabvpz (onderdeel 13) 

 
Beoordeling van de persoonsgegevens aspecten van het concept geeft de AP geen aanleiding tot het maken 
van opmerkingen met betrekking tot de volgende onderdelen: 

 

 

2/16 

 

 

Datum 
17 oktober 2023 

Ons kenmerk 
z2023-00615 

 
 

  Gebruik bsn vertegenwoordigers en gemachtigden voor toegang tot PGO (onderdeel 2) 
  Toezichthoudende comités (onderdeel 5) 
  Bewaartermijn gegevens Wmo-cliënten (onderdeel 8) 
  Gegevensuitwisseling JGZ-RIVM (onderdeel 10) 
  Verstrekking beleidsinformatie aan minister van VWS (onderdeel 12) 

 
Over onderdeel 6 (dubbel opzet vereiste Wmo 2015) hoeft niet te worden geadviseerd, omdat het geen 
verband houdt met verwerking van persoonsgegevens.  
 
Advies 
 

 

 

1. Nationaal Contactpunt voor eHealth 

 
Binnen MyHealth@EU3, een Europese digitale infrastructuur bestaande uit een netwerk van nationale 
contactpunten voor eHealth (NCPeH), kan iedere lidstaat op nationaal niveau een NCPeH oprichten dat in 
verbinding staat met andere Europese contactpunten.4 Een NCPeH is een nationaal knooppunt dat als 
communicatiepoort fungeert tussen de zorginformatiestelsels van EU-lidstaten en daarmee zorggegevens 
digitaal beschikbaar stelt en ontvangt voor de levering van zorg.5 6  
 
In artikel 15k Wet aanvullende bepalingen verwerking persoonsgegevens in de zorg (hierna Wabvpz) 
wordt de minister van VWS aangewezen als Nederlandse NCPeH. De minister wordt bevoegd om 
zorggegevens van patiënten uit andere EU-lidstaten te ontvangen van Nederlandse zorgaanbieders, en om 
die gegevens te verstrekken aan de NCPeH van de betreffende lidstaat. 7 8 Daarnaast stuurt de minister de 
zorggegevens afkomstig uit een andere lidstaat door aan de Nederlandse zorgaanbieder die daar om 
vraagt. 9 

Wetsvoorstel strekt verder dan het lijkt 
De oprichting van een NCPeH betekent feitelijk deelname aan Europese uitwisseling van 
persoonsgegevens.10 Deze uitwisseling zal nog worden uitgebreid als het EU-voorstel voor een 

                                                                 
3 De basis voor MyHealth@EU is Artikel 14 Richtlijn betreffende de toepassing van de rechten van patiënten bij grensoverschrijdende 
gezondheidszorg (2011/24/EU). 
4 Het oprichten van de NCPeH is vrijwillig (zie artikel 14, eerste lid, Richtlijn 2011/24/EU). 
5 De NCPeH’s zijn hiervoor verwerkingsverantwoordelijk (artikel 7, eerste lid, van het Europese Uitvoeringsbesluit 2019/1765/EU met 
betrekking tot de vaststelling van de voorschriften voor de oprichting, het beheer en de werking van het netwerk van national e 
autoriteiten die verantwoordelijk zijn voor e-gezondheid (eHealth), en tot intrekking van Uitvoeringsbesluit 2011/890/EU). 
6 Op dit moment gaat het om twee grensoverschrijdende diensten: Elektronisch recept en Elementair elektronisch patiëntendossier 
(Elektronische diensten voor grensoverschrijdende gezondheidszorg (europa.eu)). 
7 Feitelijk zal deze taak worden uitgevoerd door CIBG. 
8 Voorgesteld artikel 15k, tweede lid, onder b Wabvpz. 
9 Voorgesteld artikel 15k, tweede lid, onder c Wabvpz. 
10 Binnen de kaders van Richtlijn 2011/24/EU. 

 

 

3/16 

 

 

Datum 
17 oktober 2023 

Ons kenmerk 
z2023-00615 

 
verordening inzake een Europese ruimte voor gezondheidsgegevens (European Health Data Space, hierna 
EHDS)11 wordt aangenomen.12 
 
Dit is een ver strekkende stap, die ook kritisch wordt gevolgd door de Tweede Kamer.13 Niet alleen is 
structurele uitwisseling van patiëntgegevens “over de grens” een novum, ook spelen deels dezelfde issues 
als destijds bij het (Nederlandse) Landelijk Schakelpunt, zoals de afbakening v an de toegang tot de 
patiëntgegevens (hoe wordt voorkomen dat gegevens worden opgevraagd van een persoon die helemaal 
niet in behandeling is bij de opvragende zorgverlener?).14 Het Landelijk Schakelpunt kende zoals bekend 
een turbulente voorgeschiedenis.15 
 
Een ander punt dat mogelijk gevoelig ligt – en ook geen precedent kent – is de rol van de overheid bij deze 
verwerkingen. Bij het Nederlandse Landelijk Schakelpunt werd er juist voor gekozen om de sector zelf 16 
hiervoor verwerkingsverantwoordelijke te laten zijn. 
 
De memorie van toelichting gaat niet in op deze meer fundamentele zaken.  
 
Aanwijzing voor de regelgeving 6.4 bepaalt het volgende over de toelaatbaarheid van verzamelwetten: 
 
“Tot een wijzigingswet waarin meerdere inhoudelijke onderwerpen worden geregeld wordt in principe slechts overgegaan in dien: 
 
a.de verschillende onderdelen samenhang hebben; 
b.de verschillende onderdelen niet van een omvang en complexiteit zijn die een afzonderlijk wetsvoorstel rechtvaardigen;  en 
c.het op voorhand niet de verwachting is dat één van de onderdelen dermate politiek omstreden is dat een goede parlementaire 
behandeling van andere onderdelen in het geding komt.” 
 
Gezien het bovenstaande wordt voor dit onderdeel van het concept mogelijk niet voldaan aan de conditie 
c. 
 
De AP adviseert in de memorie van toelichting meer aandacht te schenken aan de positie van het concept 
in relatie tot de EHDS, de beschreven voorgeschiedenis, de rol van de overheid, en de introductie van 
structurele uitwisseling van patiëntgegevens over de grens. De AP adviseert daarnaast in overweging te 
nemen of dit onderdeel niet in een apart wetsontwerp  zou moeten worden geregeld. De memorie van 
toelichting zou dan zodanig moeten worden uitgebreid dat ter zake van de beoogde Europese uitwisseling 
van patiëntgegevens een gefundeerde afweging kan worden gemaakt. 
 

                                                                 
11 COM(2022)197 (gepresenteerd op 3 mei 2022). 
12 Zo ook KNMG: “De KNMG vat dit voorstel op als een voorbereiding op de uitvoering van de toekomstige EHDS-verordening op het 
terrein van het primaire gebruik van patiëntgegevens voor het verlenen van zorg binnen de grenzen van de EU” (reactie op de 
internetconsultatie, 14 februari 2023, p. 2). 
13 Kamerstukken 36 121. 
14 Zie ook het advies van College bescherming persoonsgegevens van 14 juni 2007 (z2007-577), bijlage p. 5-6. 
15 Elektronisch patiëntendossier - Wikipedia. 
16 T.w. de Vereniging van Zorgaanbieders voor Zorgcommunicatie (VZVZ; Home | VZVZ). 

 

 

4/16 

 

 

Datum 
17 oktober 2023 

Ons kenmerk 
z2023-00615 

 

Verwerkingen in het kader van beheer 
In artikel 15k, tweede lid, onder b en c Wabvpz is de Europese gegevensuitwisseling tussen zorgverleners 
via het Nederlandse NCPeH geregeld. Artikel 15k, vijfde lid Wabvpz, in verband met artikel 15k, eerste lid, 
Wabvpz, bepaalt voorts dat de minister van VWS persoonsgegevens - waaronder gezondheidsgegevens - 
verwerkt ten behoeve van het beheer van het “contactpunt voor e-gezondheid”.17 
 
De verwerkingen ingevolge artikel 15k, tweede lid, onder b en c Wabvpz zijn te kwalificeren als 
respectievelijk “opvragen” en “verstrekken door middels van doorzending”.18 Het is niet duidelijk welke 
verwerkingen aanvullend worden voorzien in het kader van het beheer van het contactpunt voor e-
gezondheid. 
 
De AP adviseert in de memorie van toelichting te verduidelijken welke verwerkingen worden voorzien in 
het kader van het beheer van het contactpunt voor e-gezondheid en de noodzaak van het verwerken van 
gezondheidsgegevens daarbij te onderbouwen. 
 

Te verwerken gegevens 
Het concept geeft geen aanduiding van de gegevensset die uitgewisseld zal worden.19 In de memorie van 
toelichting is sprake van een “patiëntsamenvatting”. Uit de memorie van toelichting bl ijkt ook dat de 
inhoud van deze “patiëntsamenvatting” op Europees niveau wordt vastgesteld.20 Er wordt echter niet 
concreet verwezen naar Europese regelgeving ter zake. 
 
Door de inhoud van het begrip “patiëntsamenvatting” geheel open te laten en evenmin concreet te 
verwijzen naar Europese regelgeving ter zake, is het concept op dit punt onvoldoende specifiek. 
 
De AP adviseert de uit te wisselen gegevensset te definiëren. 
 

Verwerkingsgrondslag 
Het concept is onduidelijk over de precieze grondslagen21 voor de te onderscheiden verwerkingen. 
Toestemming en wettelijke grondslag worden in de memorie van toelichting door elkaar gebruikt zonder 
dat duidelijk is welke grondslag voor welke verwerking heeft te gelden. 
 
De AP adviseert de verschillende verwerkingen binnen de voorziene Europese gegevensuitwisseling in de 
memorie van toelichting zorgvuldig te onderscheiden en per verwerking duidelijk aan te geven wat de 
grondslag (artikel 6 AVG) c.q. uitzonderinggrond (artikel 9 AVG) is. Daarbij dient ook te worden 
aangegeven hoe de verwerking zich verhoudt tot artikel 7:457 BW en artikel 15a Wabvpz. 
 
                                                                 
17 “E-gezondheid” is (breed) gedefinieerd in artikel 1 Wabvpz. “Contactpunt voor e-gezondheid” is als zodanig niet gedefinieerd in het 
concept, maar gezien de context moet worden aangenomen dat het hier het NCPeH betreft. 
18 Artikel 4 onder 2 AVG. 
19 Het concept spreekt slechts van “persoonsgegevens, waaronder gegevens over gezondheid” (artikel 15k, tweede lid, onder b en c, en 
vijfde lid Wabvpz). 
20 MvT p. 2. 
21 C.q. uitzonderinggronden in artikel 9, tweede lid, AVG. 

 

 

5/16 

 

 

Datum 
17 oktober 2023 

Ons kenmerk 
z2023-00615 

 
 

3. Contactpersonen CIZ 

 
Artikel 3.2.3, eerste lid, Wet langdurige zorg (Wlz) geeft het Centrum Indicatiestelling Zorg (CIZ) de taak 
om op aanvraag van een verzekerde een indicatiebesluit af te geven waarin het recht op zorg voor de 
verzekerde wordt vastgesteld. Volgens de memorie van toelichting zijn er gevallen waarin wilsbekwame 
cliënten het prettiger vinden dat iemand anders als contactpersoon optreedt ten behoeve van een 
aanvraag.  
 
In artikel 9.1.1a, eerste en tweede lid, Wlz worden grondslagen opgenomen voor het CIZ om de gegevens 
over de contactpersoon te verwerken en om deze gegevens te delen met het zorgkantoor. Met het derde lid 
wordt daarnaast voorzien in een grondslag voor het zorgkantoor om indien noodzakelijk gegevens over (de 
gezondheid van) de cliënt te bespreken met de contactpersoon, om te kunnen bepalen welke 
zorgaanbieder passende zorg kan aanbieden. Met het voorgestelde artikel 9.1.1a, vierde lid, Wlz worden de 
verwerkingen in artikel 9.1.1a, eerste en derde lid, Wlz uitgezonderd van het verbod in artikel 9, tweede lid, 
onderdeel h, AVG.  
 
Naar oordeel van de AP is het niet nodig om een aparte grondslag op te nemen voor de verwerking van de 
gegevens van de contactpersoon. Een ieder kan zich in het verkeer met bestuursorganen laten bijstaan of 
door een gemachtigde laten vertegenwoordigen ter behartiging van zijn belangen, zie art. 2:1, eerste lid, 
Algemene wet bestuursrecht (Awb). Zo ook een cliënt die iemand aanwijst om namens hem als 
contactpersoon op te treden ten behoeve van een aanvraag van een indicatiebesluit. De AP is van oordeel 
dat met die aanwijzing voldoende ondervangen is dat van die contactpersoon contactgegevens worden 
verwerkt, dat die gegevens worden gedeeld met het zorgkantoor om een passende zorgaanbieder te 
vinden, en dat met de contactpersoon medische gegevens van de cliënt worden besproken.  
 
De AP adviseert de voorgestelde bepaling in zijn geheel te schrappen.  
 
 

4. Samenloop Wmo 2015, Jeugdwet en Wlz 

 
De Wlz geeft het CIZ de bevoegdheid om een indicatiebesluit af te geven dat het recht op zorg van een Wlz-
verzekerde vaststelt.22 De Wmo 2015 en de Jeugdwet geven de gemeente de bevoegdheid om een 
(maatwerk)voorziening of persoonsgebonden budget te verstrekken aan een Wmo-cliënt of een 
jeugdige.23 Als een Wmo-cliënt of een jeugdige in aanmerking kan komen voor zorg op grond van de Wlz 
kan de gemeente van het treffen van een voorziening op grond van de Wmo of de Jeugdwet afzien. 24  

                                                                 
22 Artikel 3.2.3, eerste lid Wlz. Om zijn recht op zorg tot gelding te brengen met zorg in natura moet een verzekerde zich op grond van 
artikel 3.3.1, tweede lid, Wlz tot een zorgaanbieder wenden die een overeenkomst heeft met de Wlz -uitvoerder, vaak het zorgkantoor. 
23 Artikel 2.3.1 Wmo 2015, artikel 2.3.1 Wmo 2015, artikel 2.3 Jeugdwet, artikel 8.1.1, eerste lid, Jeugdwet. 
24 Artikel 2.3.5 Wmo 2015 en artikel 1.2, eerste lid, onderdeel c, Jeugdwet. Met het product Wlz-registertoets van het Inlichtingenbureau 
(IB) kan de gemeente realtime nagaan of een burger die een Wmo-maatwerkvoorziening aanvraagt ook een Wlz-indicatie heeft van 
het CIZ. Met het product Wlz-signalen van het IB kan de gemeente via het IB dagelijks een bestand met samenloopsignalen ontvangen 

 

 

6/16 

 

 

Datum 
17 oktober 2023 

Ons kenmerk 
z2023-00615 

 
 
Volgens de memorie van toelichting bestaat momenteel geen grondslag in de Jeugdwet voor uitwisseling 
tussen het CIZ en de gemeente zonder toestemming van de cliënt. Gemeenten kunnen daardoor volgens 
de memorie van toelichting niet goed nagaan of en wanneer een cliënt een voorziening ontvangt op basis 
van de Wlz en welke voorziening dit betreft.25  
 
Voorgesteld wordt om de Jeugdwet en de Wmo 2015 zodanig te wijzigen, dat een gemeente rechtstreeks en 
zonder tussenkomst van de cliënt informatie ontvangt van het CIZ26 en het zorgkantoor27. Het gaat daarbij 
om het gegeven of er een Wlz-indicatie is afgegeven en over de leveringsvorm28 van zorg en de begin- en 
einddatum daarvan. 
 
In het voorgestelde artikel 7.4.0, vierde lid, Jeugdwet is voorzien in een grondslag voor het CIZ om de 
gemeente te informeren in geval van een toewijzend indicatiebesluit, namelijk wanneer een 
“indicatiebesluit is afgegeven waarin is vastgesteld dat een jeugdige is aangewezen op zorg […]”. In de 
memorie van toelichting lijkt echter uit te worden gegaan van een melding aan de gemeente zowel in geval 
van een toewijzend indicatiebesluit als een afwijzend indicatiebesluit.29  
 
De AP adviseert deze tegenstrijdigheid weg te halen door de memorie van toelichting op dit punt te 
corrigeren en daarin op te nemen dat alleen in geval van een toewijzend indicatiebesluit een mel ding mag 
worden gedaan. 
 
 

7. Onverzekerden 

 
Wanneer een zorgaanbieder medisch noodzakelijke zorg 30 verleent aan een ten onrechte onverzekerde31 
worden deze kosten niet vergoed door een zorgverzekeraar. Als een ten onrechte onverzekerde niet beschikt 
                                                                 
voor de Wmo en Wlz. De gemeente levert een bestand van alle Wmo-cliënten, en dat wordt door het IB gematched met bestanden 
van cliënten die een Wlz-indicatie hebben van het CIZ. 
25 MvT p. 6. 
26 Artikel 7.4.0, vierde lid, Jeugdwet. De conceptbepaling komt overeen met het huidige artikel 5.2.5, derde lid, Wmo 2015, waarin de 
mogelijkheid van het afgeven van een Wlz-signaal door het CIZ aan de gemeente al bestaat. 
27 Artikel 7.4.0, vijfde lid, Jeugdwet en artikel 5.2.5, vierde lid Wmo 2015. 
28 Hoofdstuk 3, paragraaf 3 Wlz; Het gaat hierbij blijkens MvT par. 2.4.1 om de volgende leveringsvormen: 
• Thuiswonend (volledig pakket thuis (VPT), modulair pakket thuis (MPT), persoonsgebonden budget (PGB)) 
• Deeltijdverblijf 
• Verblijf in een instelling  
29 MvT p. 6. 
30 In het voorgestelde art. 5.2.5a,  tweede lid, Wmo 2015 uitgelegd als zorg of overige diensten als bedoeld in artikel 11 Zvw m.u.v. bij of 
krachtens die wet uitgesloten vormen van zorg of diensten, en slechts voor zover de zorgaanbieder verstrekking ervan, gezien de aard 
van de zorg, medisch noodzakelijk acht. 
31 Een ten onrechte onverzekerde is een persoon die niet verzekerd is op grond van de Zorgverzekeringswet (Zvw) maar daartoe wel  
verplicht is. De kring verzekeringsplichtigen is in beginsel gelijk aan de kring van verzekerden voor de Wet langdurige zorg (Wlz), en 
bestaat uit ingezetenen en niet-ingezetenen die in Nederland in dienstbetrekking arbeid verrichten die aan de loonbelasting is 
onderworpen. Militairen in werkelijke dienst en gemoedsbezwaarden zijn niet verzekeringsplichtig voor de Zvw. Vreemdelingen die 
niet rechtmatig in Nederland verblijven zijn niet Wlz-verzekerd en ten aanzien van hen geldt dus ook geen verzekeringsplicht voor de 
Zvw (zij hebben evenwel recht op zorg, zie artikel 122a Zvw). Zie artikel 1, onder e, Zvw, artikel 2, eerste en tweede lid, Zvw en artikel 

 

 

7/16 

 

 

Datum 
17 oktober 2023 

Ons kenmerk 
z2023-00615 

 
over voldoende middelen om zelf de rekening te betalen, kan de zorgaanbieder op grond van artikel 6 van de 
Subsidieregeling medisch noodzakelijke zorg aan onverzekerden (SOV)32 een subsidie aanvragen.  
 
Volgens de memorie van toelichting is het niet hebben van een zorgverzekering vrijwel altijd een signaal dat 
mensen nog meer (sociaal-economische) problemen hebben.33 Volgens de memorie van toelichting bestaat 
voor de gemeente op grond van de Wmo 2015 een taak om kwetsbare personen die niet uit zichzelf hulp 
zoeken te bereiken en begeleiden met als doel het aanvaarden van noodzakelijke hulp en ondersteuning. 34 35 
Als de hulp geaccepteerd wordt, dan beoordeelt de gemeente op grond van artikel 2.3.2 Wmo 2015 welke 
hulp en ondersteuning noodzakelijk is.  
 
Daarnaast  kan  vervolghulp  volgens  de  memorie  van  toelichting  bestaan  uit  maatschappelijke 
ondersteuning, (arbeids)participatie, schuldhulpverlening en/of het leiden van de onverzekerde naar een 
zorgverzekering. 
 
Met het voorgestelde artikel 5.2.5a, eerste lid, Wmo 2015 wordt een wettelijke verplichting geïntroduceerd 
voor zorgaanbieders die medisch noodzakelijke zorg hebben verleend aan een ten onrechte onverzekerde of 
aan iemand van wie de verzekering niet is vast te stellen, om persoonsgegevens, waaronder gegevens over 
gezondheid en het bsn, over de patiënt te verstrekken aan de gemeente of de GGD.36 37 De gegevens worden 
slechts gebruikt om de verzekerde te benaderen en om  bemoeizorg te bieden. Als die hulp niet wordt 
geaccepteerd, trekt de gemeente zich terug.38 
 
In het voorgestelde artikel 5.2.5a, vijfde lid, Wmo 2015 staat dat met de wettelijke verplichting in artikel 
5.2.5a, eerste lid, Wmo 2015, de geheimhoudingsplicht van zorgaanbieders 39 wordt doorbroken. Het belang 
de gegevens van de onverzekerde door te geven aan de gemeente en/of de GGD wordt zwaarder geacht dan 
het medisch beroepsgeheim, omdat de melding als cruciaal wordt gezien om hulp te kunnen bieden aan de 
onverzekerde. 

                                                                 
2.1.1, eerste lid Wlz. De kring van verzekerden voor de Wlz kan bij of krachtens AMvB worden uitgebreid of beperkt, daartoe strekt het 
Besluit uitbreiding en beperking kring verzekerden volksverzekeringen 1999. 
32 In werking getreden op 1 maart 2017. 
33 In de MvT worden als voorbeeld opgesomd (dreigende) problemen op het gebied van werk en inkomen, gezondheid, zorg, schulden, 
veiligheid, huisvesting en onderwijs. 
34Alhoewel het leveren van bemoeizorg op dit moment niet expliciet is opgenomen in de Wmo 2015, zou volgens de MvT uit de 
parlementaire geschiedenis blijken dat openbare geestelijke gezondheidszorg met inbegrip van bemoeizorg een gemeenschappelijk e 
taak is. Met het Wetsvoorstel aanpak meervoudige problematiek sociaal domein (Wams , kamerstuk 36295, nr. 2) wordt voorgesteld 
openbare geestelijke gezondheidszorg expliciet op te nemen in de Wmo 2015. 
35 Vervolghulp kan volgens p. 13 van de MvT bestaan uit maatschappelijke ondersteuning, (arbeids)participatie, schuldhulpverlening en 
het leiden van de onverzekerde naar een zorgverzekering. 
36 De verwerking is gebaseerd op de grondslag van artikel 6, onderdeel c, AVG en artikel 9, tweede lid, onderdeel h, AVG. 
37 Met het voorgestelde artikel 5.2.5a, derde lid, Wmo 2015 worden zorgaanbieders tevens bevoegd om de gegevens te verstrekken aan 
GGD’s die de gegevens  vervolgens verstrekken aan de gemeente.  Met het voorgestelde artikel 5.2.5a, vierde lid, Wmo 2015 worden 
GGD’s en gemeenten bevoegd de ontvangen gegevens  te verwerken. Volgens p. 15 van de MvT hebben de meeste gemeenten de 
taken die horen bij vervolghulp uitbesteed aan regionale GGD’en. Volgens p. 53 van de MvT zijn gemeenten en GGD’en vrij hier 
onderling afspraken over te maken. 
38 MvT p. 37. 
39 Artikel 7:457, eerste lid, Burgerlijk Wetboek en artikel 88 Wet BIG. 

 

 

8/16 

 

 

Datum 
17 oktober 2023 

Ons kenmerk 
z2023-00615 

 
 

Evenredigheid 
Ten eerste acht de AP onvoldoende aannemelijk dat de wettelijke verplichting geschikt is om het gewenste 
doel te bereiken, omdat niet duidelijk is hoe de gemeente na een melding te hebben ontvangen een dak- of 
thuisloze persoon kan bereiken. Dit terwijl dak- en thuislozen volgens de MvT een groot deel uitmaken 
van de doelgroep.40 
 
Ten tweede wordt de noodzaak van de wettelijke verplichting mede gebaseerd op de taak die de gemeente 
zou hebben om ten onrechte onverzekerden ertoe te bewegen zichzelf te verzekeren. Op grond van artikel 
9a-9d Zvw kan het CAK echter al verschillende maatregelen treffen gericht op verzekering van ten 
onrechte onverzekerden.41 Bovendien weet het CAK door middel van bestandsvergelijking precies welke 
personen ten onrechte onverzekerd zijn.42 Sterker nog, artikel 7b.1, derde lid, Regeling zorgverzekering 
bevat al een grondslag voor het CAK om gegevens over ten onrechte onverzekerden tegen wie maatregelen 
zijn getroffen te verstrekken aan de gemeente. Uit de memorie van toelichting blijkt niet waarom naast de 
bestaande mogelijkheden voor het CAK nu ook zorgaanbieders gegevens moeten verstrekken aan de 
gemeente. 
 
Ten derde acht de AP onvoldoende aannemelijk dat het ten onrechte niet hebben van een zorgverzekering 
op deze manier in verband moet worden gebracht met bijvoorbeeld deelname aan een 
schuldhulpverleningstraject of (arbeids)participatie. De verwerking van het gegeven dat medisch 
noodzakelijke zorg is verleend wordt op deze manier in verband gebracht met doeleinden die met dat 
gegeven in beginsel niet veel te maken hebben.  
 
Gelet op al deze bezwaren adviseert de AP dit concept niet voort te zetten als deze knelpunten met 
betrekking tot de evenredigheid niet kunnen worden verholpen. De AP adviseert het concept zodanig aan 
te passen dat de gemeente niet via de zorgaanbieder, maar via het CAK verneemt welke personen ten 
onrechte onverzekerd zijn. Daar moet dan wel eerst een grondslag voor worden gecreëerd die tegemoet 
komt aan de eisen van evenredigheid, met als doel het kunnen aanbieden van (maatschappelijke) hulp 
door de gemeente.  
 

 

Te verwerken gegevens en bewaartermijn 
Met dit concept worden zorgaanbieders verplicht persoonsgegevens, waaronder gegevens over 
gezondheid en het bsn, te verstrekken aan de gemeente voor zover noodzakelijk om te beoordelen of het 

                                                                 
40 MvT p. 15. 
41 Het CAK stuurt eerst een schriftelijke aanmaning aan de ten onrechte onverzekerden om zich binnen drie maanden alsnog te 
verzekeren (artikel 9a Zvw). Is de verzekeringsplichtige binnen drie maanden niet verzekerd, wat moet blijken door 
bestandsvergelijking, dan legt het CAK hem een bestuurlijke boete op ter grootte van driemaal de standaard maandpremie (artik el 9a 
eerste lid en 9b Zvw). Daarna kan nogmaals een bestuurlijke boete worden opgelegd, vergezeld van een last om zich binnen drie 
maanden te verzekeren (artikel 9c Zvw). Is de verzekeringsplichtige dan nog niet verzekerd, dan sluit het CAK namens hem 
ambtshalve een zorgverzekering waarin hij hem verzekert (artikel 9c Zvw). 
42 Artikel 9a, eerste lid, Zvw; Het bestand met militairen in werkelijke dienst, het bestand gemoedsbezwaarden en het bestand met 
Zvw-verzekerden worden afgetrokken van het bestand Wlz-verzekerden, zodat een bestand ten onrechte onverzekerden resteert, zo 
blijkt uit Cremers, ‘T&C Gezondheidsrecht, commentaar op art. 9a Zvw’, par. 2.3, artikel 9a. 

 

 

9/16 

 

 

Datum 
17 oktober 2023 

Ons kenmerk 
z2023-00615 

 
bieden van openbare geestelijke gezondheidszorg aangewezen is. Blijkens de memorie van toelichting gaat 
het in ieder geval om het gegeven dat een zorgaanbieder aan een onverzekerde Zvw-zorg heeft verleend.43 
Ten eerste ontbreekt het in het voorgestelde artikel 5.2.5a, eerste lid, Wmo 2015 zelf aan een omschrijving 
van welke gegevens verstrekt moeten worden, en ten tweede is onduidelijk of naast het gegeven dat Zvw-
zorg is verleend ook andere persoonsgegevens moeten worden verstrekt. Daardoor is de bepaling 
onvoldoende voorspelbaar voor patiënten, en bestaat het risico dat meer persoonsgegevens worden 
verstrekt dan noodzakelijk.44 
 
De AP adviseert in de wettekst van het concept te concretiseren welke gegevens door de zorgaanbieder aan 
de gemeente moeten worden verstrekt.  
 
De AP adviseert in het concept ook op te nemen dat eventueel verkregen gegevens weer worden 
verwijderd als de aangeboden hulp niet wordt geaccepteerd. 
 

Vaststelling verzekeringsplicht 
Onduidelijk is hoe een zorgaanbieder kan vaststellen of iemand wel of niet verzekeringsplichtig is in de zin 
van de Zvw. Uit navraag door de AP blijkt dat zorgaanbieders daar alleen achter kunnen komen door 
informatie die de patiënt zelf verstrekt. Het voorstel maakt het daardoor mogelijk dat ook van personen die 
niet in aanmerking komen voor een zorgverzekering in de zin van de Zvw, toch onnodig gegevens worden 
verstrekt aan de gemeente. In de memorie van toelichting wordt erkend dat dit onwenselijk is, maar wordt 
verder geen oplossing geboden.45 Vooral waar het gaat om vreemdelingen die niet rechtmatig in 
Nederland verblijven, bestaat het risico dat zij zorg zullen vermijden, wetende dat hun gegevens worden 
gedeeld met de gemeente. In de memorie van toelichting staat dat het in meer dan de helft van de 
zorgdeclaraties die zijn ingediend op grond van de SOV gaat om niet-Nederlanders die in veel gevallen 
niet verzekeringsplichtig zijn.46 
 
De AP adviseert in de memorie van toelichting uit te leggen hoe zorgaanbieders kunnen vaststellen of een 
patiënt wel of niet verzekeringsplichtig is voor de Zvw. 
 

Beoordelingsruimte melding 
Onduidelijk is ook hoe zorgaanbieders worden geacht een afweging te maken of een melding noodzakelijk 
is ‘om te beoordelen of het bieden van openbare geestelijke gezondheidszorg aangewezen is’ (voorgesteld 
artikel 5.2.5a, eerste lid). Uit de memorie van toelichting en op basis van navraag bij het ministerie blijkt 
dat voorzien is dat zorgaanbieders telkens een melding doen bij de gemeente wanneer zij een beroep doen 
op de SOV. Feitelijk bestaat er dan dus geen beoordelingsruimte voor zorgaanbieders om zelf af te wegen 
wanneer een melding noodzakelijk is. 
 

                                                                 
43 MvT p. 36. 
44 Overweging 41 AVG. 
45 MvT p. 15. 
46 MvT p. 15. 

 

 

10/16 

 

 

Datum 
17 oktober 2023 

Ons kenmerk 
z2023-00615 

 
De AP adviseert in de memorie van toelichting uit te leggen hoe zorgaanbieders worden geacht deze 
afweging te maken. Omdat wordt beoogd dat zorgaanbieders zelf mogen beoordelen wanneer zij een 
melding doen, adviseert de AP daarnaast te overwegen of een wettelijke bevoegdheid niet meer gepast is 
dan een wettelijke verplichting. 
 
 

9. Gegevensuitwisseling RIVM preventieprogramma’s 

 
Het RIVM heeft tot taak zorg te dragen voor de regie op en de coördinatie van de uitvoering, registratie, 
bewaking en evaluatie van bij amvb aangewezen bevolkingsonderzoeken.47 Het RIVM heeft daarnaast tot 
taak de landelijke aansturing en begeleiding van preventieprogramma’s die bij amvb zijn vastgesteld.48 
 
Als de uitslag van een bevolkingsonderzoek of screening positief is, wordt de patiënt doorverwezen naar 
een zorgaanbieder of laboratorium voor vervolgdiagnostiek of behandeling. Het is volgens de memorie van 
toelichting noodzakelijk ten behoeve van de kwaliteit van een preventieprogramma dat het RIVM beschikt 
over de (vervolg)diagnostische gegevens van personen die zijn doorverwezen na een positieve uitslag, of 
bij wie na een negatieve uitslag toch een afwijking is geconstateerd. Deze terugkoppelingen van 
zorgaanbieders en laboratoria aan het RIVM worden nu gebaseerd op de wettelijke taken van het RIVM. 
Zorgverleners zijn daar volgens de memorie van toelichting sinds de invoering van de AVG echter 
terughoudender in geworden.49 
 
Met dit concept worden wettelijke verplichtingen geïntroduceerd voor zorgverleners om 
(vervolg)diagnostische gegevens over hun patiënten te verstrekken aan uitvoerders 50 van 
preventieprogramma’s, en aan uitvoerders om die gegevens te verstrekken aan het RIVM.51 Daarnaast 
wordt voorzien in een grondslag voor uitvoerders om de gegevens en het bsn te verwerken, zodat deze de 
(vervolg)diagnostische gegevens kunnen koppelen aan de gegevens die bij hen beschikbaar zijn.52 
 

Reikwijdte verplichting 
De AP heeft bezwaar tegen de reikwijdte van de wettelijke verplichting voor zorgverleners om bepaalde 
gegevens over de gezondheid te delen met de uitvoerder van een bevolkingsonderzoek of screening. De 
situatie dat het onthouden van toestemming door de betrokkene kan leiden tot een vertekend beeld van de 
effectiviteit van een preventieprogramma zal zich alleen voordoen bij een beperkt aantal zeldzame 
aandoeningen. Voor die aandoeningen worden immers weinig deelnemers doorverwezen en 
gediagnosticeerd. Het verdient aanbeveling de wettelijke verplichting te beperken tot die beperkte 

                                                                 
47 Artikel 12a Wet publieke gezondheid. 
48 Artikel 3, eerste lid, onderdeel c, Wet op het RIVM; Dit zijn de bevolkingsonderzoeken naar borstkanker, baarmoederhalskanker, 
darmkanker, de pre- en neonatale screeningen en de nationale programma’s grieppreventie en pneumokokkenvaccinatie 
volwassenen, zo blijkt uit artikel 1, tweede lid, Besluit RIVM. 
49 MvT p. 18. 
50 De uitvoerder kan het RIVM zijn maar kan ook een andere organisatie zijn, zoals Stichting Bevolkingsonderzoek Nederland, MvT p. 
19. 
51 Voorgesteld artikel 7a, derde lid, tweede zin, Wet op het RIVM en artikel 7a, eerste en tweede lid, Wet op het RIVM. 
52 Voorgesteld artikel 7a, derde lid, eerste zin, Wet op het RIVM. 

 

 

11/16 

 

 

Datum 
17 oktober 2023 

Ons kenmerk 
z2023-00615 

 
categorie zeldzame aandoeningen. Voor het overige kunnen de verwerkingen dan worden gebaseerd op 
toestemming van de patiënt. 
 
De AP adviseert de wettelijke verplichting te beperken tot zeldzame aandoeningen waarbij het onthouden 
van toestemming kan leiden tot een vertekend beeld van de effectiviteit van een preventieprogramma. 
 

Aanleiding voor terugkoppeling 
Uit de wettekst en de memorie van toelichting blijkt onvoldoende hoe een zorgverlener kan weten of zijn 
patiënt eerder aan een preventieprogramma heeft deelgenomen en een negatieve uitslag heeft gehad. Uit 
navraag door de AP blijkt dat is voorzien dat zorgverleners aan de hand van de leeftijd, het geslacht of de 
specifieke gezondheidssituatie van de patiënt kunnen vaststellen of deze in een doelgroep van de 
preventieprogramma’s valt. Aan patiënten die worden gediagnosticeerd met een aandoening die onder 
een preventieprogramma valt en ook in de doelgroep valt, vraagt de zorgverlener of zijn patiënt heeft 
deelgenomen aan het betreffende preventieprogramma.  
 
Deze werkwijze komt de betrouwbaarheid van het monitoren en evalueren van de effectiviteit van het 
bevolkingsonderzoek niet ten goede. De kans bestaat bijvoorbeeld dat zorgverleners niet op de hoogte zijn 
van veranderingen in de lijst aandoeningen waarop in de preventieprogramma’s wordt getest, dat 
zorgverleners op verschillende manieren aan hun patiënt vragen of zij hebben deelgenomen aan een 
preventieprogramma, of dat patiënten zelf niet goed voor ogen hebben of zij eerder hebben deelgenomen. 
Gelet hierop is het de vraag of het doel dat ten grondslag ligt aan de wettelijke verplichting wel met de 
huidige vorm van dit concept kan worden bereikt. 
 
De AP adviseert te heroverwegen of de wettelijke verplichting wel geschikt is om het beoogde doel te 
bereiken in geval van een negatieve uitslag. De AP adviseert de introductie van de bepaling alleen voort te 
zetten als zorgverleners ook daadwerkelijk in staat zijn aan die wettelijke verplichting tegemoet te komen. 
 

Te verwerken gegevens 
Met dit concept worden zorgverleners verplicht persoonsgegevens van patiënten in de doelgroep van een 
preventieprogramma te verstrekken aan de uitvoerder van een preventieprogramma. Het ontbreekt echter 
aan een voldoende duidelijke en nauwkeurige omschrijving van welke gegevens aan de uitvoerder 
verstrekt moeten worden. Daardoor is de verplichting onvoldoende voorspelbaar en bestaat het risico dat 
meer persoonsgegevens worden verstrekt dan noodzakelijk.53 
 
Uitvoerders van preventieprogramma’s worden op hun beurt verplicht de verkregen (vervolg) 
diagnostische persoonsgegevens te verstrekken aan het RIVM. Er worden echter geen nadere eisen gesteld 
aan welke gegevens moeten worden verstrekt en hoe dat moet gebeuren. Blijkens de memorie van 
toelichting is het voornemen dat de uitvoerder van een preventieprogramma, als dat niet het RIVM zelf is, 

                                                                 
53 Overweging 41 AVG.  

 

 

12/16 

 

 

Datum 
17 oktober 2023 

Ons kenmerk 
z2023-00615 

11. Onvrijwillige opname in Wzd-zorginstelling 

 
geen gezondheidsgegevens op persoonsniveau hoeft te verstrekken aan het RIVM.54 De wettekst sluit 
echter niet uit dat daar toch sprake van kan zijn, terwijl het RIVM die gegevens niet nodig heeft. 
 
De AP adviseert in de wettekst van het concept te concretiseren welke gegevens door de zorgverlener aan 
de uitvoerder van het preventieprogramma moeten worden verstrekt. Daarnaast adviseert de AP de 
gegevens die de uitvoerder moet verstrekken aan het RIVM te beperken tot geanonimiseerde gegevens. 
 
 
 
 
Artikel 2.3, tweede lid, Wet forensische zorg (Wfz) geeft de strafrechter de mogelijkheid om een 
rechterlijke machtiging voor onvrijwillige opname en verblijf in een Wzd55-zorginstelling af te geven. De 
rechter kan die machtiging afgeven indien hij van oordeel is dat voldaan is aan de criteria in artikel 24 van 
de Wzd.56  
 
De tenuitvoerlegging van deze machtigingen is vastgelegd in de artikelen 28a tot en met 28c Wzd. Sinds de 
inwerkingtreding van de Wzd (2020) is sprake van plaatsingsproblematiek en regelmatig lukt het 
uitvoerende partijen niet om tijdig een passende zorgplek te vinden.57 
 
Om op tijd een plek te vinden is het van belang dat betrokken partijen - OM, Wlz-uitvoerder58, de 
gemeente waar de cliënt ingezetene is, de zorgverzekeraar, het CIZ, de zorgaanbieder en de Dienst 
Justitiële inrichtingen - in een vroeg stadium van de procedure van artikel 2.3, tweede lid, Wfz, de 
benodigde gegevens met elkaar kunnen uitwisselen die nodig zijn om een passende plek te vinden. 59  
 
Met het voorgestelde artikel 28a, zesde lid, Wzd wordt dit mogelijk gemaakt. De gegevens zullen 
uitsluitend mogen worden uitgewisseld voor zover dat noodzakelijk is voor de voorbereiding of 

                                                                 
54 MvT p. 19. 
55 Wet zorg en dwang psychogeriatrische en verstandelijke gehandicapte cliënten. 
56 Deze criteria luiden als volgt: 
a. het gedrag van een cliënt als gevolg van zijn psychogeriatrische aandoening of verstandelijke handicap, dan wel als gevolg van een 
daarmee gepaard gaande psychische stoornis of een combinatie daarvan, leidt tot ernstig nadeel; 
b. de opname en het verblijf of de voortzetting van het verblijf noodzakelijk is om het ernstige nadeel te voorkomen of af te wenden; 
c. de opname en het verblijf of de voortzetting van het verblijf geschikt is om het ernstige nadeel te voorkomen of af te wenden, en 
d. er geen minder ingrijpende mogelijkheden zijn om het ernstige nadeel te voorkomen of af te wenden. 
57 MvT p. 23. 
58 Dit is een rechtspersoon die zich overeenkomstig artikel 4.1.1 Wlz hebben aangemeld voor de uitvoering van de Wlz, het zorgkantoor 
daaronder begrepen. Zij zijn onderdeel van een concern waar ook zorgverzekeraars deel van uitmaken (artikel 1.1.1 Wlz). 
59 Het gaat hierbij om de volgende gegevens: 
• Leeftijd 
• Geslacht 
• Diagnose (LVB, psychiatrie, verslaving, etc.) 
• Risicotaxaties 
• Verwachting benodigd beveiligingsniveau 
• Indicatie en zorgbehoefte 
• BSN-nummer (MvT p. 24). 

 

 

13/16 

 

 

Datum 
17 oktober 2023 

Ons kenmerk 
z2023-00615 

13. Toezicht IGJ op (onderdelen van) Wabvpz 

 
tenuitvoerlegging van een rechterlijke machtiging die op grond van artikel 2.3, tweede lid, van de Wfz 
wordt verleend. 
 
In het voorgestelde  artikel 28a, zesde lid, Wzd is opgenomen dat ook gegevens over gezondheid60 en 
gegevens van strafrechtelijke aard61 worden verstrekt in verband met de voorbereiding of 
tenuitvoerlegging van een rechterlijke machtiging voor onvrijwillige opname en verblijf in een Wzd-
zorginstelling. 
 
In de memorie van toelichting ontbreekt in dit verband een uitgewerkte toets aan de artikelen 9 en 10 
AVG.  
 
De AP adviseert in de memorie van toelichting beter inzichtelijk te maken welke afwegingen zijn gemaakt 
in het kader van de artikelen 9 en 10 AVG. 
 
 
 
 
Tot op heden is het toezicht op de Wet aanvullende bepalingen verwerking persoonsgegevens in de zorg 
(Wabvpz) door IGJ vormgegeven in relatie tot het begrip ‘goede zorg’ uit artikel 2 van de Wet kwaliteit, 
klachten en geschillen zorg (Wkkgz). Dit betekent dat IGJ alleen handhavend kan optrede n bij overtreding 
van de Wabvpz als hieruit eveneens een overtreding van artikel 2 Wkkgz zou volgen.62 Bijvoorbeeld 
wanneer gebrekkige informatiebeveiliging leidt tot een verslechtering van de kwaliteit van geleverde zorg. 
 
In het nieuwe hoofdstuk 3b Wabvpz krijgt IGJ de volgende handhavingsinstrumenten in het kader van het 
toezicht op enkele bepalingen van de Wabvpz: 
 
a. schriftelijke aanwijzing; 
b. schriftelijk bevel; en 
c. last onder dwangsom. 
 
Het betreft de artikelen 5 tot en met 12, 15d, 15e en 15j Wabvpz63.  
 
In het concept wordt tevens vastgelegd dat de IGJ en de AP elkaar desgevraagd de voor de uitoefening van 
hun taak benodigde inlichtingen en gegevens verstrekken, voor zover dat voor de invulling van die taak 
redelijkerwijs nodig is. Hiertoe behoren niet gegevens uit medische dossiers.64 

                                                                 
60 Zoals bedoeld in artikel 9 AVG. Zie specifiek voetnoot 71: “diagnose” en “Indicatie en zorgbehoefte”. 
61Zoals bedoeld in artikel 10 AVG. Het feit dat iemand via een procedure van de Wfz in een instelling geplaatst zal moeten worden is 
volgens de memorie van toelichting een persoonsgegeven van strafrechtelijke aard. Dit is het enige persoonsgegeven van 
strafrechtelijke aard dat verstrekt zal worden (MvT p. 24).  
62 “Goede zorg”, het primaire toezichtsgebied van IGJ (artikel 24 Wkkgz). 
63 Artikel 5-12 Wabvpz gaan over patiëntidentificatie en gebruik bsn. Artikel 15d en 15e Wabpvz behandelen inzage in het 
patiëntdossier. Artikel 15j Wabpvz betreft (met name) informatiebeveiliging. 
64 Artikel 16c Wabvpz. 

 

 

14/16 

 

 

Datum 
17 oktober 2023 

Ons kenmerk 
z2023-00615 

 
 
In het concept krijgt IGJ handhavingsbevoegdheden met betrekking tot de artikelen 5 tot en met 12, 15d, 
15e en 15j Wabvpz65, ook als er – anders dan nu - geen sprake is van overtreding van artikel 2 Wkkgz.66 
 
De achtergrond hiervan is: 
 
“Om effectief toezicht te houden zijn toezichts- en handhavingsmogelijkheden noodzakelijk […] De wettekst van de Wabvpz schrijft 
niet expliciet voor welke toezichthouder toeziet op de artikelen uit de wet die verplichtingen voor zorgaanbieders beschrijve n […] 
Vanwege het toenemende belang van digitalisering en elektronische gegevensuitwisseling neemt ook het belang van goede 
informatieveiligheid in de zorg toe. Het is wenselijk dat IGJ de expliciete bevoegdheid heeft om hierop toe te zien, ook wann eer er geen 
directe relatie is tot de kwaliteit van geleverde zorg […] Het beleidsdoel is dat de handhaafbaarheid van de Wabvpz op een goede 
manier is geborgd. Dit doel wordt bereikt door toezicht en handhaving op de Wabvpz expliciet te regelen in de Wabvpz”. 67 
 
De AP stelt voorop dat de Wabvpz niet expliciet hoeft voor te schrijven welke toezichthouder toeziet op de 
artikelen uit de Wabvpz die verplichtingen voor zorgaanbieders beschrijven. De AP is verantwoordelijk 
voor zowel het toezicht op de toepassing van de AVG, als op verwerkingen van persoonsgegevens in 
nationale wet- en regelgeving zoals de Wabvpz.68 De IGJ kan, voor zover “goede zorg” in het geding is of 
dreigt te raken, ook – al dan niet samen met de AP69 - toezicht houden op de Wabvpz. Daar is geen 
expliciete aanwijzing in de wet voor nodig. 
 
Het concept veroorzaakt een doublure in het toezichtveld van de AP en de IGJ. Beiden worden namelijk 
bevoegd om toezicht te houden zonder dat er een relatie is tot de kwaliteit van geleverde zorg. De 
mogelijke risico’s van die doublure kunnen worden opgevangen door het Samenwerkingsprotocol AP-IGJ 
aan te passen. Toch blijft de vraag of de IGJ nu niet al over voldoende instrumenten beschikt om effectief 
toezicht te houden op de bepalingen van de Wabvpz.  
 
De AP adviseert in de memorie van toelichting beter te onderbouwen waarom het huidige 
instrumentarium van de AP en de IGJ niet voldoende zijn om toezicht te houden op de bepalingen van de 
Wabvpz. Mocht een en ander tot de conclusie leiden, dat de handhaafbaarheid van de Wabvpz nu al 
voldoende wordt geborgd, dan adviseert de AP dit onderdeel van het concept niet voort te zetten. 
 
Werklast  AP 
 
De AP merkt op dat het concept naar verwachting niet zal nopen tot extra inzet door de AP .  
 

                                                                 
65 Artikel 5-12 Wabvpz gaan over patiëntidentificatie en gebruik bsn. Artikel 15d en 15e Wabpvz behandelen inzage in het 
patiëntdossier. Artikel 15j Wabpvz betreft (met name) informatiebeveiliging. 
66 “Goede zorg”, het primaire toezichtsgebied van IGJ (artikel 24 Wkkgz). 
67 MvT p. 25. 
68 Artikel 51, eerste lid, AVG en artikel 6, derde lid UAVG. 
69 Zie Samenwerkingsprotocol AP-IGJ (Stcrt. 2018, 7023). 

 

 

15/16 

 

 

Datum 
17 oktober 2023 

Ons kenmerk 
z2023-00615 

 
Openbaarmaking  van het advies 
  
Dit advies wordt binnen twee weken op de website van de AP gepubliceerd. 
 
 
Hoogachtend,  
Autoriteit Persoonsgegevens,  
 
 
 
Katja Mur 
bestuurslid 

 

 

16/16 

