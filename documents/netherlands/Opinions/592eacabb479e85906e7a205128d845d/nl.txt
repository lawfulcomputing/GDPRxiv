 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Voorzitter van de Tweede Kamer der Staten-Generaal 
Postbus 20018 
2500 EA DEN HAAG 
 

 

 

 

 

Datum 
14 maart 2023 
 
 

Ons kenmerk 
z2023-01080 
 
 
 
 

Uw brief van 
12 januari 2023 
 
 
 
 

 
Onderwerp 
Advies over het conceptvoorstel Wet verantwoord en duurzaam internationaal ondernemen 
 

 

 

Geachte mevrouw Bergkamp, 
 
Bij brief van 12 januari 2023 is de Autoriteit Persoonsgegevens (AP) op grond van het bepaalde in artikel 
36, vierde lid, van de Algemene verordening gegevensbescherming (AVG), geraadpleegd over het concept 
voor het voorstel van wet van de leden Van der Graaf, Jasper van Dijk, Thijssen, Van der Lee, Koekkoek en 
Hammelburg houdende regels voor gepaste zorgvuldigheid in waardeketens om schending van 
mensenrechten en het milieu tegen te gaan bij het bedrijven van buitenlandse handel (Wet verantwoord 
en duurzaam internationaal ondernemen) (hierna: het concept). 
 
De AP heeft een aantal opmerkingen over het concept en adviseert daarmee rekening te houden. 
 
Strekking van het concept  
 
Het concept heeft als doel om een ondergrens voor internationaal verantwoord ondernemen in te stellen.1 
Daartoe legt het concept de verplichting tot gepaste zorgvuldigheid op aan grote ondernemingen2 die 
activiteiten verrichten in een land buiten Nederland. ‘Gepaste zorgvuldigheid’ houdt in het doorlopende 
proces waarin een onderneming de potentiële en daadwerkelijke nadelige gevolgen van haar activiteiten 
                                                                        
1 Memorie van Toelichting, p. 5.  
2 Grote ondernemingen zijn ondernemingen die op de balansdatum ten minste twee van de volgende drie criteria overschrijden:  
a) balanstotaal: 20 000 000 EUR;  
b) netto-omzet: 40 000 000 EUR;  
c) gemiddeld personeelsbestand gedurende het boekjaar: 250. 
(artikel 1.1, onder g, van het concept j° artikel 3, vierde lid, van de Richtlijn 2013/34/EU van het Europees Parlement en van de Raad van 
26 juni 2013 betreffende de jaarlijkse financiële overzichten, geconsolideerde financiële overzichten en aanverwante verslagen van 
bepaalde ondernemingsvormen, tot wijziging van Richtlijn 2006/43/EG van het Europees Parlement en de Raad en tot intrekking van 
Richtlijnen 78/660/EEG en 83/349/EEG van de Raad). 

  

 

1 

 

 

Datum 
14 maart 2023 

Ons kenmerk 
z2023-01080 

 
en die van haar zakenrelaties3 voor de mensenrechten en het milieu in een land buiten Nederland 
onderzoekt, voorkomt, beperkt of beëindigt, en waarmee zij verantwoording kan afleggen over haar 
aanpak van die gevolgen als integraal onderdeel van haar besluitvormingsproces en risicobeheerssysteem, 
in overeenstemming met de principes en normen van de OESO-richtlijnen voor multinationale 
ondernemingen.4 Aan de verplichting tot gepaste zorgvuldigheid wordt in ieder geval voldaan als de 
onderneming de volgende zes stappen toepast: 
 

1.  Beleid5 
2.  Onderzoek6 
3.  Aanpak nadelige gevolgen7 
4.  Monitoring8 
5.  Rapportage9 
6.  Herstel10 

 
De Autoriteit Consument en Markt (ACM) wordt belast met het toezicht op de naleving hiervan.11 De 
ACM is in dat kader (onder meer) bevoegd tot het opleggen van een last onder bestuursdwang, een last 
onder dwangsom en een bestuurlijke boete. De besluiten tot het opleggen hiertoe worden openbaar 
gemaakt.12 Openbaarmaking van een besluit gebeurt in een vorm dat het besluit niet herleidbaar is tot 
afzonderlijke natuurlijke personen als voorafgaand aan openbaarmaking door de ACM kan worden 
vastgesteld dat bij volledige openbaarmaking: 
 

a.  bekendmaking van persoonsgegevens onevenredig zou zijn gezien de ernst van de overtreding; 
b.  deze personen in onevenredige mate schade zou worden berokkend; of 
c.  een lopend strafrechtelijk onderzoek of een lopend onderzoek door de toezichthouder zou worden 

ondermijnd.13 

 
Advies  
 
De AP adviseert over verwerking van persoonsgegevens. Voor zover de AP kan nagaan betreft dit alleen de 
voorgestelde bepaling over de openbaarmaking van persoonsgegevens. Het advies van de AP is daarom 
hiertoe beperkt.  

                                                                        
3 Zakenrelaties: aannemer, onderaannemer of andere juridische entiteiten in haar waardeketen, waaronder statelijke entiteiten, die op 
enige wijze betrokken zijn bij de activiteiten van de onderneming, waaronder de financiering, de verzekering of herverzekering van de 
onderneming (artikel 1.1, onder s, van het concept).  
Waardeketen: geheel aan eigen activiteiten, diensten, producten, productielijnen, toeleveringsketen, afnemers van een onderneming, 
alsook de activiteiten van haar zakenrelaties (artikel 1.1, onder r, van het concept). 
4 Artikel 1.1, onder f, van het concept.  
5 Par. 2.2 van het concept.  
6 Par. 2.3 van het concept.  
7 Par. 2.4 van het concept. 
8 Par. 2.5 van het concept. 
9 Par. 2.6  van het concept.  
10 Par. 2.7 van het concept.  
11 Artikel 3.1.1 van het concept.  
12 Artikel 3.2.1, 3.2.2 en 3.2.3 van het concept.  
13 Artikel 3.2.4, vierde lid, van het concept.  

 

 

2/3 

 

 

Datum 
14 maart 2023 

 

Ons kenmerk 
z2023-01080 

Openbaarmaking persoonsgegevens in handhavings- en boetebesluiten 
Het concept bepaalt dat (onder voorwaarden) persoonsgegevens in handhavings- en boetebesluiten 
openbaar kunnen worden gemaakt. De betreffende bepalingen waarop kan worden gehandhaafd of 
waarvoor een boete kan worden opgelegd, zijn echter gericht aan ondernemingen en niet aan natuurlijke 
personen. Ook uit het concept of de toelichting blijkt verder niet welke persoonsgegevens, van wie en 
waarom in een handhavings- of boetebesluit (kunnen) worden opgenomen.  
 
De AP adviseert om te verduidelijken welke persoonsgegevens, van wie en waarom in een handhavings- of 
boetebesluit (kunnen) worden opgenomen.  
 
Openbaarmakingsclausules   
Het concept wijst de ACM aan als toezichthouder. Het concept verklaart in dat kader Hoofdstuk 3 van de 
Instellingswet Autoriteit Consument en Markt (Instellingswet ACM) van overeenkomstige toepassing.14 
Dit hoofdstuk bevat (mede) bepalingen over openbaarmaking, waaronder ook openbaarmaking van 
persoonsgegevens.15 De openbaarmakingsclausules in het concept zijn daarmee overbodig.  
 
De AP adviseert om de openbaarmakingsclausules in het concept te schrappen. 
 
Werklast AP 
 
De AP merkt op dat het concept naar verwachting niet zal nopen tot extra inzet door de AP. 
 
Openbaarmaking van het advies  
 
De AP is voornemens dit advies openbaar te maken op de website www.autoriteitpersoonsgegevens.nl 
zodra de tekst van het (gewijzigde) concept openbaar is. De AP verneemt graag het moment waarop 
openbaarmaking wordt verwacht, zodra dit bekend is.  
 
Hoogachtend,  
Autoriteit Persoonsgegevens,  
 
 
 
Aleid Wolfsen  
voorzitter 
 

                                                                        
14 Met uitzondering van artikel 12j en 12m tot en met 12p van de Instellingswet ACM. Artikel 3.1.1, derde lid, van het concept.  
15 Artikel 12u, 12v en 12w van de Instellingswet ACM.  

 

 

3/3 

