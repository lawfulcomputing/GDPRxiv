 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Minister van Infrastructuur en Waterstaat 
Postbus 20901 
2500 EX  DEN HAAG 

 

 

 

 

Datum 
12  september 2023 
 
 

Ons kenmerk 
z2023-02944 
 
Contactpersoon 
 
 

Uw brief van 
20 juli 2023 
 
Uw kenmerk 
IENW/BSK-2023/196905 
 

 
Onderwerp 
Advies over het concept Bviw 2009   

 

 

 

Geachte heer Harbers, 
 
Bij brief van 20 juli 2023 is de Autoriteit Persoonsgegevens (AP) op grond van het bepaalde in artikel 36, 
vierde lid, van de Algemene verordening gegevensbescherming (AVG), geraadpleegd over het concept 
voor wijziging van het Besluit vervuilingswaarde ingenomen water 2009 (hierna: het concept). 
 
Beoordeling van de persoonsgegevens aspecten van het concept geeft de AP aanleiding tot het maken van 
een opmerking.  
 
Strekking van het concept  
Het concept regelt - ten behoeve van een correcte zuiverings- en verontreinigingsheffing1 door de 
waterschappen en de minister van Infrastructuur en Waterstaat - hoe de vervuilingswaarde van afvalwater 
wordt bepaald. Daarbij worden door de waterschappen en de minister van Infrastructuur en Waterstaat 
(de verwerkingsverantwoordelijken) reeds bij hen bekende persoonsgegevens van de heffing plichtige2 
verwerkt. Het gaat om adresgegevens, naam contactpersoon en e-mailadres. 
 
Advies  
 
In de toelichting bij het concept wordt als verwerkingsgrondslag artikel 6, eerste lid, aanhef, onderdeel c, 
AVG (wettelijke verplichting) genoemd omdat de verwerking van vorenbedoelde contactgegevens 
noodzakelijk is om te voldoen aan een wettelijke verplichting die rust op het waterschap of de minister van 

                                                                        
1 Ter dekking van de kosten voor zuiveringsbeheer. 
2 Dat kan een natuurlijk persoon of rechtspersoon zijn.  

  

 

1 

 

 

Datum 
12 september 2023 

Ons kenmerk 
z2023-02944 

 
Infrastructuur en Waterstaat.3 De AP begrijpt de motivering van deze keuze aldus dat, nu de 
waterschappen en de minister van Infrastructuur en Waterstaat de wettelijke taak (plicht) hebben om 
zuiverings- en verontreinigingsheffing vast te stellen en te innen, zij vanwege die wettelijke taak een 
wettelijke verplichting hebben om contactgegevens te verwerken omdat anders geen contact kan worden 
gemaakt met de heffing plichtige en die niet kan worden geÃ¯nformeerd.  
 
De AP ziet de verwerking van contactgegevens niet als een wettelijke verplichting. De wetstekst in het 
concept verplicht niet tot de verwerking van deze gegevens en hoewel de verwerking van c0ntactgegevens 
noodzakelijk is om de verschuldigde heffingen vast te stellen en te innen bij de (juiste) heffing plichtige, is 
die noodzaak gelegen in (staat ten dienste van) het kunnen uitvoeren van een taak van algemeen belang, te 
weten het kunnen vaststellen en innen van de zuiverings- en verontreinigingsheffing. De 
verwerkingsgrondslag is daarmee artikel 6, eerste lid, aanhef, onderdeel e, AVG. 
 
De AP adviseert in de toelichting als verwerkingsgrondslag artikel 6, eerste lid, aanhef, onderdeel e, AVG 
op te nemen. 
 
 
Werklast AP 
 
De AP merkt op dat het concept naar verwachting niet zal nopen tot extra inzet door de AP.  
 
 
Openbaarmaking 
 
Dit advies wordt binnen twee weken op de website van de AP gepubliceerd. 
 
 
Hoogachtend,  
Autoriteit Persoonsgegevens,  
 
 
 
Aleid Wolfsen  
voorzitter 
 

                                                                        
3 Zie paragraaf 3 (p. 11) van de toelichting bij het concept. 

 

 

2/2 

