 

 
De Staatssecretaris van Financiën 
Postbus 20201 
 2500 EE  DEN HAAG 
 

 

 

Datum 
16 januari 2024 
 
 

Ons kenmerk 
2023-226534 
 
 
 
 

 
Onderwerp 
Gegevensverstrekking douane aan politie, KMar, FIU en FIOD 
 

 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 

 

 

Uw brief van 
31 augustus 2023 
 
Uw kenmerk 
- 
 

 

Geachte mevrouw de Vries, 
 
 
Bij brief van 31 augustus 2023 is de Autoriteit Persoonsgegevens (AP) op grond van het bepaalde in artikel 
36, vierde lid, van de Algemene verordening gegevensbescherming (AVG)en artikel 35b, eerste lid, onder 
b, van de Wet politiegegevens (Wpg), geraadpleegd over de concept-wijziging van de Algemene 
douanewet met betrekking tot het creëren van een wettelijke grondslag voor het verstrekken van gegevens 
door de inspecteur aan de politie, de Koninklijke Marechaussee, de Financial Intelligence Unit - Nederland 
en de Belastingdienst/Fiscale inlichtingen- en opsporingsdienst, ten behoeve van de uitvoering van 
politie- of toezichtstaken (hierna: het concept). 
 
Beoordeling van de persoonsgegevens aspecten van het concept geeft de AP aanleiding tot het maken van 
enkele opmerkingen.  
 
Strekking van het concept  
 
Deze wetswijziging maakt het mogelijk dat in sommige gevallen al in de toezichtfase, wanneer nog geen 
sprake is van een (redelijk vermoeden van een) strafbaar feit, douanegegevens kunnen worden verstrekt 
aan de politie, KMar, FIU1 of FIOD. 
 
 
 

                                                                        
1 Zie wetten.nl - Regeling - Instellingsbesluit FIU-Nederland 2013 - BWBR0033439 (overheid.nl).  

  

 

1 

 

 

Datum 
16 januari 2024 

Ons kenmerk 
2023-226534 

 
Verstrekking aan de politie en KMar 
 
De eerste mogelijkheid om gegevens2 te verstrekken aan de politie of de KMar, heeft betrekking op het 
verstrekken van gegevens die relevant kunnen zijn voor het verkrijgen van inzicht in misdrijven waarop 
naar de wettelijke omschrijving een bevel tot voorlopige hechtenis zou kunnen worden gegeven.3 
 
De tweede mogelijkheid om gegevens te verstrekken aan de politie of de KMar, heeft betrekking op het 
verstrekken van gegevens in individuele gevallen, indien de douane oordeelt dat dit noodzakelijk is met het 
oog op een zwaarwegend algemeen belang4.5 
 
Bij amvb worden nadere regels gesteld over deze verwerkingen.6 
 
Verstrekking aan FIU en FIOD 
 
De douane kan gegevens7 verstrekken aan de FIU en de FIOD voor zover zij deze behoeven voor de 
uitvoering van hun taken gericht op het verkrijgen van inzicht in goederenstromen met het oog op het 
voorkomen van witwassen door middel van internationale handelstransacties8.9 
 
De tweede mogelijkheid om gegevens te verstrekken aan (uitsluitend) de FIOD is gericht op het 
verstrekken van gegevens en inlichtingen met betrekking tot individuele gevallen noodzakelijk voor de 
strafrechtelijke handhaving op het gehele werkterrein van de FIOD10. 11 
 
Bij amvb worden nadere regels gesteld over deze verwerkingen.12 
 
 

                                                                        
2 Waaronder persoonsgegevens (MvT p. 10).  
3 Artikel 1:39, eerste lid, Adw. Het kan hierbij ook gaan om het verstrekken van grote hoeveelheden gegevens (bulkinformatie) voor 
brede analyse zoals fenomeenonderzoek en systeemanalyse, waarbij de politie of de KMar een beroep op de douane doet om 
gegevens te verstrekken met betrekking tot een bepaalde sector, productgroep, regio, et cetera, bijvoorbeeld alle aangiftegegevens 
van transportbedrijven in een bepaalde regio (MvT p. 5). 
4 Onder het begrip “zwaarwegend algemeen belang” wordt verstaan: het belang van de nationale veiligheid, de openbare veiligheid of 
het economisch welzijn van het land, het voorkomen van wanordelijkheden en strafbare feiten, de bescherming van de gezondheid of 
de goede zeden of de bescherming van de rechten en vrijheden van anderen. Hierbij wordt aangesloten op de EVRM jurisprudentie 
(MvT p. 10). 
5 Artikel 1:39, tweede lid, Adw. Bijvoorbeeld de politie constateert dat een auto met inzittenden zich enige tijd verdacht ophoudt in de 
buurt van een (lucht)haventerrein. De politie wil weten of de douane deze auto al eerder is tegengekomen bij een douanecontrole 
(MvT p. 5). 
6 Artikel 1:39, vierde lid, Adw. 
7 Waaronder persoonsgegevens (ambtelijke informatie per e-mail). 
8 ook wel Trade Based Money Laundering (TBML) genoemd. 
9 Artikel 1:40, eerste lid, Adw. Ook hier kan het gaan om het verstrekken van grote hoeveelheden gegevens (bulkinformatie) voor brede 
analyse zoals fenomeenonderzoek en systeemanalyse, waarbij de FIU of FIOD een beroep op de douane doet om gegevens te 
verstrekken met betrekking tot een bepaalde sector, productgroep, regio, etc (MvT p. 6). 
10 Dit werkterrein wordt in de MvT omschreven als : “het aanpakken van financiële en fiscale criminaliteit” (p. 7). 
11 Artikel 1:40, tweede lid, Adw. 
12 Artikel 1:40, vierde lid, Adw. 

 

 

2/4 

 

 

Datum 
16 januari 2024 

Ons kenmerk 
2023-226534 

 
 
Eerder advies AP  
 
De AP adviseerde over een eerdere versie van dit voorstel als volgt:  
 
“De AP adviseert veel nauwkeuriger te omschrijven in welke gevallen douanegegevens nodig zijn voor politie of KMAR 
terwijl bij hen (nog) geen redelijk vermoeden van een strafbaar feit bestaat. Daarbij dient ook te worden aangegeven in 
welke vorm en omvang deze gegevens zullen worden verstrekt, en welke waarborgen worden getroffen om deze 
gegevensverstrekking tot het noodzakelijke te begrenzen”.13 
 
In het concept is hieraan op de volgende wijze tegemoet gekomen: 
 
1. In artikel 1:39 en in de memorie van toelichting14 is nauwkeuriger omschreven in welke gevallen 
douanegegevens zullen worden verstrekt aan politie of KMar (drempels voor verstrekking). 
2. In de memorie van toelichting is nader ingegaan op de wijze van verstrekking (zo mogelijk 
geanonimiseerd) en de omvang van de gegevensverstrekking.15 
3. In lagere regelgeving zullen nadere regels worden gesteld aan de gegevensverstrekkingen (onder andere 
over welke gegevens worden verstrekt).16 
 
De verstrekking aan FIU en FIOD vormde geen onderdeel van het wetsvoorstel waarover de AP eerder (in 
2021) adviseerde. 
 
Advies over dit concept 
 
Anonimiseren 
In de memorie van toelichting wordt opgemerkt dat gegevens zo mogelijk worden geanonimiseerd 
voordat zij door de douane worden verstrekt aan de genoemde partijen .17  
 
Anonimiseren is in het algemeen de meest effectieve vorm van bescherming van persoonsgegevens en is 
daarom ook hier een belangrijke waarborg tegen misbruik. 
 
De AP adviseert daarom dit uitgangspunt op te nemen in het concept zelf, en niet alleen in de memorie van 
toelichting. 
 
Politiegegevens  
In het concept worden de door politie, KMar, FIU en FIOD ontvangen gegevens aangemerkt als 
politiegegevens in de zin van de Wet politiegegevens (Wpg).18  

                                                                        
13 Advies AP 19 augustus 2021 (z2021-10869), p. 4. 
14 Zie p.2 van het advies. 
15 Zie voetnoot 3 van het advies. 
16 Artikel 1:39, vierde lid. 
17 MvT p. 5, 7. Ambtelijk is aangegeven dat dit geldt voor alle verstrekkingen die door het concept worden bestreken. 
18 Artikel 1:39, derde lid (politie en KMar), en artikel 1:40, derde lid (FIU en FIOD). 

 

 

3/4 

 

 

Datum 
16 januari 2024 

Ons kenmerk 
2023-226534 

 
 
Deze bepalingen zijn overbodig: voor politie en KMar volgt dit reeds uit de Wet politiegegevens19; voor 
FIOD volgt dit uit het Besluit politiegegevens bijzondere opsporingsdiensten20; voor FIU volgt dit uit de 
Wet ter voorkoming van witwassen en financiering van terrorisme (Wwft).21 
 
De AP adviseert daarom artikel 1:39, derde lid, en artikel 1:40, derde lid te schrappen. 
 
 
Werklast AP 
 
Aannemelijk is dat het concept de AP zal nopen tot beperkte extra inzet. Deze inzet is nog niet 
verdisconteerd in de financiering van de AP. Dit zal voorafgaand aan inwerkingtreding in overleg met de 
Minister voor Rechtsbescherming - als verantwoordelijke voor de begroting ten laste waarvan de AP 
wordt gefinancierd - moeten worden geadresseerd. Om die reden wordt afschrift van dit advies gezonden 
aan de Minister voor Rechtsbescherming. 
 
Openbaarmaking 
 
Dit advies wordt binnen twee weken op de website van de AP gepubliceerd. 
 
 
Hoogachtend,  
Autoriteit Persoonsgegevens,  
 
 
 
Aleid Wolfsen  
voorzitter 
 
 
 
 
 

                                                                        
19 Artikel 1, onder a, Wpg in verband met artikelen 3 en 4 Politiewet. 
20 Artikel 2, eerste lid, Besluit politiegegevens bijzondere opsporingsdiensten. 
21 Artikel 14, derde lid, Wwft. 

 

 

4/4 

