 

 

Autoriteit Persoonsgegevens 
Postbus 93374, 2509 AJ Den Haag 
Hoge Nieuwstraat 8, 2514 EL Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Voorzitter van de Tweede Kamer der Staten-Generaal 
Postbus 20018 
2500 EA DEN HAAG 
 

 

 

 

 

Datum 
2 mei 2024 
 
 

Ons kenmerk 
z2024-003515 
 
Contactpersoon 
 
 

Uw brief van 
31 januari 2024 
 
Uw kenmerk 
2024-003515 
 

 
Onderwerp 
Toets van het voorstel van wet houdende toetsing van levenseindebegeleiding van ouderen op verzoek  

 

 

 

Geachte heer Bosma, 
 
Bij brief van 31 januari 2024 is de Autoriteit Persoonsgegevens (AP) op grond van het bepaalde in artikel 
36, vierde lid, van de Algemene verordening gegevensbescherming (AVG), geraadpleegd over het voorstel 
van wet van het lid Podt houdende toetsing van levenseindebegeleiding van ouderen op verzoek en tot 
wijziging van het Wetboek van Strafrecht, de wet op de beroepen in de individuele gezondheidszorg en 
enkele andere wetten (Wet toetsing levenseindebegeleiding van ouderen op verzoek) (hierna: het 
wetsvoorstel). 
 
De AP heeft in het belang van duidelijkheid over de grondslagen van de verwerking een kanttekening bij de 
memorie van toelichting.  
 
Strekking van het wetsvoorstel  
 
Er zijn mensen op hoge leeftijd die op enig moment hun leven als ‘voltooid’ beschouwen.1 Voor deze 
ouderen creëert het wetsvoorstel de mogelijkheid hun stervenswens kenbaar te maken bij een 
levenseindebegeleider om zo op een zelfgekozen moment het leven te kunnen beëindigen. Ook wordt een 
uitzondering gemaakt op de strafbaarstelling van hulp bij zelfdoding door een levenseindebegeleider.  
 
Om uitvoering te kunnen geven aan de stervenswens geldt een aantal zorgvuldigheidseisen. Daarvoor 
worden persoonsgegevens van de oudere verwerkt, waaronder gezondheidsgegevens. De 
levenseindebegeleider zal die zelf van de oudere verkrijgen, maar ook inwinnen bij de (huis)arts van de  

                                                                        
1 Memorie van toelichting, p. 2-3. 

  

 

1 

 

 

Datum 
2 mei 2024 

Ons kenmerk 
20204-003515 

 
oudere. Verder moet hij een andere, onafhankelijke levenseindebegeleider raadplegen die zijn oordeel aan 
de levenseindebegeleider geeft over de naleving van de zorgvuldigheidseisen waarbij ook 
persoonsgegevens van de oudere worden verwerkt. Hiervoor geeft het wetsvoorstel specifieke 
grondslagen.2 Ten aanzien van de door de (onafhankelijke) levenseindebegeleider en de (huis)arts te 
verwerken gezondheidsgegevens is de uitzondering op het verbod om bijzondere persoonsgegevens te 
verwerken van artikel 9, tweede lid, onder g, van de AVG, van toepassing. Dit omdat de met de 
levenseindebegeleiding van een oudere - en de in dat verband toe te passen zorgvuldigheidscriteria die 
nopen tot de verwerking van gezondheidsgegevens - een zwaarwegend algemeen belang is gemoeid.3 
 
Wetgevingstoets  
 
Eenduidigheid toepasselijke verwerkingsgrondslag  
 
Verstrekking van medische gegevens kan alleen rechtmatig zijn als aan drie cumulatieve voorwaarden is 
voldaan: er moet - net als bij gewone persoonsgegevens - een verwerkingsgrondslag zijn, er moet een 
geldige uitzondering op het beginselverbod op verwerking van bijzondere persoonsgegevens zijn, en het 
medisch beroepsgeheim moet mogen worden doorbroken. Alle drie komen aan bod in de memorie van 
toelichting. Op het punt van de grondslag volgt uit de toelichting bij het concept echter dat het opvragen 
van persoonsgegevens door de levenseindebegeleider bij de (huis)arts primair wordt gezien als een 
verenigbare verdere verwerking als bedoeld in artikel 6, vierde lid, van de AVG. Voor zover daarvan geen 
sprake zou zijn, kan de verwerkingsgrondslag ook worden gevonden in artikel 6, derde lid, van de AVG, 
aldus de toelichting.4 Een vergelijkbare redenering volgt de toelichting bij de gegevensuitwisseling tussen 
de levenseindebegeleider en de onafhankelijke levenseindebegeleider (en vice versa).5  
 
De AP is van oordeel dat de toelichting zo niet duidelijk genoeg is over de verwerkingsgrondslag. Dit is wel 
belangrijk omdat zich anders later in de praktijk vragen voor kunnen doen. De verwerkingen van 
persoonsgegevens in dit wetsvoorstel hebben een verplichtend karakter. De AP maakt uit de toelichting op 
dat daar twee redenen voor zijn. Ten eerste zal de levenseindebegeleider persoonsgegevens, waaronder 
gezondheidsgegevens, moeten verwerken om te kunnen voldoen aan de zorgvuldigheidseisen uit artikel 2 
van het wetsvoorstel.6 Deze eisen beogen (met name) om een volledig beeld te krijgen van eventuele 
medische gronden die raken aan de stervenswens.7 Dit vergt dat hij zich zal moeten wenden tot de 
(huis)arts van de oudere - die desgevraagd verplicht is informatie te verstrekken - en ook de 
onafhankelijke levenseindebegeleider zal moeten raadplegen. Ten tweede is een verplichting nodig omdat 
anders het beroepsgeheim - dat zowel rust op de (huis)arts als de (onafhankelijke)levenseindebegeleider8  

                                                                        
2 Artikel 3 van het concept. 
3 Memorie van toelichting p. 49. 
4 Memorie van toelichting p. 49.  
5 Memorie van toelichting p. 50. 
6 Dit volgt uit de tekst van artikel 3 van het concept en ook uit p. 45 van de memorie van toelichting. 
7 Memorie van toelichting p. 35-37 en p. 61. 
8 De (huis)arts is een beroepsbeoefenaar in de zin van de Wet Beroepen in de Individuele Gezondheidszorg (Wet BIG) en onderworpen 
aan het medisch beroepsgeheim zoals opgenomen in artikel 88 van Wet BIG en in artikel 7:457, eerste lid, BW. Het concept regelt dat 
ook de (onafhankelijke) levenseindebegeleider als beroepsbeoefenaar wordt ingeschreven en onderworpen aan het medisch 
beroepsgeheim.  

 

 

2/3 

 

 

Datum 
2 mei 2024 

Ons kenmerk 
20204-003515 

 
- aan verstrekking van de bewuste persoonsgegevens in de weg zou staan.9 In het wetsvoorstel is daarom 
de plicht opgenomen om persoonsgegevens te verwerken. Deze wettelijke verplichting is de (enige) AVG-
verwerkingsgrondslag.10 Omdat deze verplichting ook een nieuwe doelstelling heeft, kan naar het oordeel 
van de AP van een met een ander doel verenigbare verdere verwerking geen sprake zijn. Toetsing aan de 
maatstaf van artikel 6, vierde lid, aanhef, onderdelen a tot en met e, kan in deze context dan ook 
achterwege blijven.  
 
 
Openbaarmaking 
 
Deze wetgevingstoets wordt binnen twee weken op de website van de AP gepubliceerd. 
 
 
Hoogachtend,  
Autoriteit Persoonsgegevens,  
 
 
 
Aleid Wolfsen  
voorzitter 
 

                                                                        
9 Memorie van toelichting bij het concept, p. 50 -52. 
10 Artikel 6, eerste lid, aanhef en onder c, van de AVG. 

 

 

3/3 

