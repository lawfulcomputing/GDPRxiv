 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Minister voor Primair en Voortgezet Onderwijs 
Postbus 16375 
2500 BJ Den Haag 

 

 

 

 

Datum 
22 november 2022 
 
 

Ons kenmerk 
z2022-05547 
 
 
 
 

Uw brief van 
30 augustus 2022 
 
Uw kenmerk 
33742259 
 

 
Onderwerp 
Advies over het concept voor de Uitvoeringsregeling experiment onderwijszorgarrangementen 
 

 

 

Geachte heer Wiersma, 
 
Bij brief van 30 augustus 2022 is de Autoriteit Persoonsgegevens (AP) op grond van het bepaalde in artikel 
36, vierde lid, van de Algemene verordening gegevensbescherming (AVG), geraadpleegd over het concept 
voor de Regeling van de Minister voor Primair en Voortgezet Onderwijs van [datum], nr. [Edoc-nummer], 
houdende uitvoering van het Besluit experiment onderwijszorgarrangementen (Uitvoeringsregeling 
experiment onderwijszorgarrangementen) (hierna: het concept). 
 
De AP heeft een aantal opmerkingen over het concept en adviseert daarmee rekening te houden.  
 
Strekking van het concept  
 
Het (concept) Besluit experiment onderwijszorgarrangementen1 biedt de mogelijkheid dat het bevoegde 
gezag van een school of een samenwerkingsverband2 afwijkt van wetgeving op het gebied van 
onderwijstijd, inhoud van het onderwijs, locatie van het onderwijs en bekostiging in het onderwijs aan 
leerlingen met een complexe ondersteuningsbehoefte3. Het doel van het experiment is te onderzoeken of 
deze afwijking leidt tot een ruimer aanbod van maatwerk op het gebied van onderwijs en zorg.4 De 

                                                                         
1 Besluit van … houdende voorschriften voor een experiment op het terrein van onderwijszorgarrangementen, met het oog op 
verbetering van de kwaliteit, toegankelijkheid en doelmatigheid van het onderwijs (Besluit experiment onderwijszorgarrangementen). 
2 Samenwerkingsverband als bedoeld in de Wet op het primair onderwijs of de Wet voortgezet onderwijs 2020 (artikel 1 van het 
(concept) Besluit experiment onderwijszorgarrangementen). 
3 Complexe ondersteuningsbehoefte: ondersteuningsbehoefte van een jongere op het gebied van onderwijs en zorg die zodanig 
complex is dat die niet kan worden ondervangen in het basis, voortgezet, speciaal, en voortgezet speciaal onderwijs (artikel 1 van het 
(concept) Besluit experiment onderwijszorgarrangementen). 
4 Artikel 2 van het (concept) Besluit experiment onderwijszorgarrangementen. 

  

 

1

 

 

Datum 
22 november 2022 

Ons kenmerk 
z2022-05547 

 
minister5 monitort het experiment en stelt een verslag op over de doeltreffendheid en effecten van het 
experiment.6 De monitoring en evaluatie zal feitelijk worden uitgevoerd door een extern 
onderzoeksbureau.7 
 
Het voorliggende concept stelt nadere regels over de uitvoering van het experiment. Zo bepaalt het 
concept welke gegevens het bevoegd gezag, het samenwerkingsverband, het college van burgemeester en 
wethouders en de zorgaanbieder in ieder geval verstrekken voor het monitor- en evaluatie onderzoek.8 In 
het verslag over de doeltreffendheid en effecten van het experiment worden geen tot de persoon 
herleidbare gegevens opgenomen.9 
 
Advies  
 
Opsomming gegevensverstrekkingen voor het monitor- en evaluatie onderzoek 
De opsomming van de gegevens die verstrekt worden voor het monitor- en evaluatie onderzoek is niet 
limitatief. Volgens de toelichting zou het kunnen dat het onderzoeksbureau nog andere gegevens nodig 
heeft voor het onderzoek.10 Deze stelling is niet nader onderbouwd.   
 
Wetgeving met betrekking tot inmengingen in grondrechten, zoals hier aan de orde, moet volgens vaste 
rechtspraak altijd duidelijk en nauwkeurig zijn en de toepassing daarvan moet voorspelbaar zijn voor 
degenen op wie deze van toepassing is.11 Woorden als ‘in ieder geval’ zijn daarmee strijdig, omdat een 
concrete en duidelijke afbakening dan ontbreekt. Dit is des te onwenselijker nu het hier gaat om een 
kwetsbare groep, namelijk leerlingen met een complexe ondersteuningsbehoefte, en om bijzondere 
persoonsgegevens, namelijk gegevens over gezondheid.  
 
De AP adviseert om de gegevensverstrekkingen voor het monitor- en evaluatie onderzoek te limiteren en 
de noodzaak van de betreffende persoonsgegevens te onderbouwen in de toelichting. 
 
Uitzonderingsgrond verwerkingsverbod bijzondere persoonsgegevens 
Voor de monitoring en evaluatie van het experiment zullen (ook) bijzondere persoonsgegevens worden 
verwerkt, namelijk gegevens over gezondheid. Het verwerken van bijzondere persoonsgegevens is 

                                                                         
5 De Minister van Onderwijs, Cultuur en Wetenschap, handelende in overeenstemming met de Minister van Volksgezondheid, Welzijn 
en Sport (artikel 1 van het (concept) Besluit experiment onderwijszorgarrangementen). 
6 Artikel 11, eerste en tweede lid, van het (concept) Besluit experiment onderwijszorgarrangementen. 
7 Nota van toelichting bij het (concept) Besluit experiment onderwijszorgarrangementen, p. 25. 
8 Te weten: 
a. 
b. 
c. 
d. 
(artikel 4, derde lid, van het concept).  
9 Artikel 4, vierde lid, van het concept.  
10 Toelichting, p. 2.  
11 Overweging 41 bij de AVG.  

de leeftijd van de deelnemende jongeren; 
de onderwijssoort; 
de ondersteuningsbehoefte van de deelnemende jongeren; en  
de duur van het onderwijszorgarrangement 

 

 

2/3

 

 

Datum 
22 november 2022 

Ons kenmerk 
z2022-05547 

 
verboden,12 tenzij er sprake is van een uitzonderingsgrond.13 Uit de toelichting blijkt niet welke 
uitzonderingsgrond van toepassing is. 
 
De AP adviseert om in de toelichting aan te geven welke uitzonderingsgrond van toepassing is en op welke 
wijze wordt voldaan aan de eisen die de betreffende uitzonderingsgrond stelt.  
 
Beveiliging 
Artikel 4, derde lid, onder c, van het concept bepaalt dat het onderzoeksbureau de gegevens beveiligt tegen 
verlies en onrechtmatige verwerking. Deze eisen vloeien al rechtstreeks voort uit de AVG.14 
 
Gelet op het overschrijfverbod15, adviseert de AP om artikel 4, derde lid, onder c, van het concept te 
schrappen. 
 
Openbaarmaking van het advies  
 
De AP is voornemens dit advies openbaar te maken op de website www.autoriteitpersoonsgegevens.nl 
zodra de tekst van het (gewijzigde) concept openbaar is. De AP verneemt graag het moment waarop 
openbaarmaking wordt verwacht, zodra dit bekend is.  
 
Hoogachtend,  
Autoriteit Persoonsgegevens,  
 
 
 
Aleid Wolfsen  
voorzitter 
 
 

                                                                         
12 Artikel 9, eerste lid, van de AVG. 
13 Artikel 9, tweede lid, van de AVG. 
14 Artikel 5, eerste lid, onder f, en artikel 32 van de AVG. 
15 Een verordening is verbindend in al haar onderdelen en is rechtstreeks toepasselijk in elke lidstaat (artikel 288 van het Verdrag 
betreffende de werking van de Europese Unie). Dit betekent dat het overschrijven of omzetten van een verordening niet nodig en zelfs 
verboden is.  

 

 

3/3

