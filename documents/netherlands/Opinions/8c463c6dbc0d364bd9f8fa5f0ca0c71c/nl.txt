 

Autoriteit Persoonsgegevens 
Postbus 93374, 2509 AJ  Den Haag 
Bezuidenhoutseweg 30, 2594 AV  Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Minister voor Rechtsbescherming 
Postbus 20301 
2500 EH  Den Haag 

 

 

 

 

Datum 
 14 december 2023 
 
 

Ons kenmerk 
z2023-02900 
 
Contactpersoon 
 
 

Uw brief van 
6 juli 2023 
 
Uw kenmerk 
4725024 
 

 
Onderwerp 
Advies over het concept Verzamelbesluit gegevensverwerking politie en justitie 2024 
 

 

 

het concept geschikt is om de nagestreefde doelstelling van algemeen belang of de bescherming 

Geachte heer Weerwind, 
 
Bij brief van 6 juli 2023 is de Autoriteit Persoonsgegevens (AP) op grond van het bepaalde in artikel 36, 
vierde lid, van de Algemene verordening gegevensbescherming (AVG), geraadpleegd over het concept 
Verzamelbesluit gegevensverwerking politie en justitie (hierna: het concept). 
 
De AP beoordeelt of het concept met betrekking tot de verwerking van persoonsgegevens strookt met het 
Handvest van de Grondrechten van de Europese Unie (EU), de algemene rechsbeginselen van de EU, de 
richtlijnconforme toepassing van de wet en het overige relevante recht, waarbij onder meer voldoende 
aannemelijk moet zijn gemaakt dat voldaan wordt aan het evenredigheidsbeginsel, doordat:  
• 
van de rechten en vrijheden van anderen te verwezenlijken (1. geschiktheid);  
• 
grondrechten van de betrokkenen minder aantast (2. subsidiariteit);  
• 
belang van het doel en de ernst van de inmenging (3. proportionaliteit)  
• 
voorspelbaar is (4. rechtszekerheid);  
• 
het concept voldoende aangeeft in welke omstandigheden en onder welke voorwaarden 
persoonsgegevens kunnen worden verwerkt, en aldus waarborgt dat de inmenging tot het strikt 
noodzakelijke wordt beperkt (5. inhoudelijke en procedurele waarborgen); en  
• 
 
De AP constateert dat er ten aanzien van de nieuwe grondslag voor structurele gegevensverstrekking aan 
de Minister van Justitie en Veiligheid ten dienste van het Wetenschappelijk Onderzoek- en 

de inmenging niet onevenredig is aan dat doel, wat met name een afweging impliceert van het 

het doel niet redelijkerwijs even doeltreffend kan worden bereikt op een andere wijze, die de 

het concept verbindend is naar nationaal recht (6. verbindendheid naar nationaal recht).  

het concept voldoende duidelijk en nauwkeurig is over de reikwijdte en in de toepassing 

  

 

1

 

 

Datum 
14 december 2023 

Ons kenmerk 
z2023-02900 

 

Documentatiecentrum (hierna: WODC) niet wordt onderbouwd waarom deze nieuwe grondslag 
noodzakelijk is nu de verstrekking van gegevens reeds mogelijk is via toestemming van de minister (punt 1 
en 2). Het concept beperkt daarbij niet in welke omstandigheden en onder welke voorwaarden 
persoonsgegevens kunnen worden verstrekt terwijl in het huidige besluit de proportionaliteit van de 
verwerking telkens moet worden afgewogen (punt 3 en 5). Daarnaast wordt niet inzichtelijk gemaakt wat 
de omvang van de persoonsgegevens en de frequentie van verstrekking van deze gegevens zal zijn (punt 4).  
 
De AP heeft op dit punt bezwaar en adviseert de procedure niet voort te zetten, tenzij dit is weggenomen. 
 
Strekking van het concept  
 
Het concept voorziet in een aantal wijzigingen van het Besluit justitiële en strafvorderlijke gegevens 
(hierna: Bjsg), het Besluit politiegegevens (hierna: Bpg), het Besluit politiegegevens bijzondere 
opsporingsdiensten, het Besluit politiegegevens buitengewoon opsporingsambtenaren, het Besluit 
inbeslaggenomen voorwerpen en het Besluit verplichte politiegegevens. In het concept wordt een aantal 
nieuwe grondslagen voor de verstrekking van justitiële en strafvorderlijke gegevens en politiegegevens 
geregeld. Dit ziet op een grondslag voor verstrekking op verzoek van justitiële gegevens aan De 
Nederlandsche Bank (hierna: DNB) zodat een wettelijke taak kan worden uitgevoerd en een grondslag 
voor het verstrekken van justitiële gegevens aan het WODC ten behoeve van beleidsinformatie, 
wetenschappelijk onderzoek en statistiek. Daarnaast zijn grondslagen toegevoegd voor het kunnen 
verstrekken van politiegegevens aan een aantal instanties ten behoeve van een goede uitvoering van een 
specifieke taak. Dit gaat om: het Centraal Orgaan opvang asielzoekers, het Nationaal Cyber Security 
Centrum, de Nationaal rapporteur mensenhandel en seksueel geweld tegen kinderen, de 
klachtencommissie die klachten behandelt over opsporingsambtenaren, toezichthouders onder de Wet ter 
voorkoming van witwassen en financieren van terrorisme, de Nationale ombudsman, de Minister van 
Financiën, Politieacademie, de kopschef, de functionarissen van de Dienst Justitiële Inrichtingen van het 
Ministerie van Justitie en Veiligheid en de door de Minister van Financiën aangewezen ambtenaren van de 
Douane. 
 
Advies  
 
Onderbouwing evenredigheid verstrekken justitiële gegevens aan de Minister van Justitie en Veiligheid 
(WODC) 
In het concept is in (nieuw) artikel 31a een grondslag opgenomen voor de verstrekking van justitiële 
gegevens aan het WODC (onderdeel van het ministerie van Justitie en Veiligheid) ten behoeve van 
beleidsinformatie, wetenschappelijk onderzoek en statistiek. De toelichting benoemt dat deze 
mogelijkheid tot gegevensverstrekking niet nieuw is omdat op grond van artikel 31 van het Bjsg deze 
gegevensverstrekking al mogelijk is, nadat de minister hier toestemming voor heeft gegeven. Deze nieuwe 
grondslag voor structurele gegevensverstrekking zou passender zijn nu in de praktijk al sprake is van een 
structurele gegevensverstrekking door middel van actualisatie en verlenging van de 
toestemmingsbrieven.1  
 

                                                                         
1 Pagina 11 van het concept. 

 

 

2/4

 

 

Datum 
14 december 2023 

Ons kenmerk 
z2023-02900 

 
Het (nieuw) artikel 31a vervangt voor het WODC de grondslag voor de verstrekking zoals die is 
opgenomen in artikel 31 van het Bjsg. Verstrekking op grond van het bestaande artikel 31 van het Bjsg 
bevat meerdere waarborgen die betrekking hebben op het evenredigheidsbeginsel. Artikel 31, derde lid, 
vergt dat de toestemming van de minister slechts wordt gegeven indien a) beleidsinformatie of het 
onderzoek het algemeen belang dient; b) de organisatie die de gegevens verstrekt niet onnodig wordt 
belast; c) de beleidsinformatie zonder de betrokken gegevens onvolledig is of het onderzoek zonder de 
betrokken gegevens niet kan worden uitgevoerd, en d) de persoonlijke levenssfeer van de betreffende 
personen niet onevenredig wordt geschaad. Dit is een toets die steeds plaatsvindt bij een individuele vraag 
naar gegevens. In artikel 31, vierde lid, is een grondslag opgenomen voor het stellen van voorwaarden aan 
verstrekking. Deze voorwaarden kunnen onder meer een beperking inhouden, die noodzakelijk is om de 
proportionaliteit van de verwerking te borgen. In het concept worden deze toets en de daarmee 
samenhangende waarborgen losgelaten.  
 
De regeling bevat geen beschrijving van de gegevens die verstrekt worden, de frequentie van de 
verstrekking of de omvang van de gegevens of de omvang van de groep betrokkenen. Alle gegevens kunnen 
worden verstrekt aan het WODC ten behoeve van beleidsinformatie, wetenschappelijk onderzoek en 
statistiek. Het belang van deze structurele gegevensverstrekking kan zo niet goed worden afgewogen tegen 
de grotere inbreuk op het recht van bescherming van persoonsgegevens die met structurele verstrekking 
wordt gemaakt. 
 
Het (nieuwe) artikel 31a bevat geen waarborgen noch de mogelijkheid om beperkingen te verbinden aan 
de verstrekking van gegevens. Zo is onduidelijk of de beperking ten aanzien van het contact opnemen met 
de betrokkenen, zoals deze is opgenomen in artikel 31, zesde lid, van het huidige besluit, voor het WODC 
blijft gelden.  
 
De toelichting zet uiteen dat in de praktijk het WODC de gegevens pseudonimiseert zodat de gegevens 
alleen versleuteld worden gebruikt voor het wetenschappelijke onderzoek. Alleen waar dat noodzakelijk is 
voor specifiek onderzoek worden gegevens herleid om aan andere gegevens gekoppeld te worden. Deze uit 
oogpunt van bescherming van persoonsgegevens belangrijke maatregel legt ook uit oogpunt van 
proportionaliteit gewicht in de schaal. Dit is echter niet vastgelegd in de regelgeving en is derhalve geen 
‘waarborg’. Daar komt bij dat pseudonimisering met name effectief is als de gegevens in 
gespeudonimiseerde vorm worden verstrekt. De ontvanger heeft dan immers niet zelf de mogelijkheid om 
te de gegevens te herleiden.    
 
De AP adviseert af te zien van structurele verstrekking of verstrekking in gespeudonimiseerde vorm als 
hoofdregel verplicht te stellen en de evenredigheid van het geheel adequaat in de toelichting te 
verantwoorden. 
 
Verwerking gegevens door specifieke werkgever 
In het concept wordt geregeld dat verstrekking van politiegegevens door de 
‘verwerkingsverantwoordelijke’ mogelijk is ten behoeve van het vaststellen en behandelen van 
bedrijfsziekten, bedrijfsongevallen of PTSS als uitvoering van de werkgever opgelegde taak. In het concept 
wordt genoemd dat de verstrekking plaatsvindt aan de verwerkingsverantwoordelijke. Dat begrip is 

 

 

3/4

 

 

Datum 
14 december 2023 

Ons kenmerk 
z2023-02900 

 
gedefinieerd in artikel 1 van de Wet politiegegevens.2 In de toelichting wordt bevestigd dat de verstrekking 
voor dat doel aan de korpschef, het College van procureurs-generaal en Onze Minister van Defensie, in 
hun hoedanigheid van werkgever, mogelijk is. Op de ontvangen gegevens is niet de richtlijn 2016/680/EU 
van toepassing maar de AVG.3 De ontvangers van de gegevens ontvangen deze niet als 
verwerkingsverantwoordelijke als bedoeld in de Wet politiegegevens, maar als werkgevers in het kader 
van diens verantwoordelijkheden op grond van de Arbeidsomstandighedenwet. Om dat goed tot 
uitdrukking te brengen is het nodig om geen aansluiting te zoeken bij het begrip 
‘verwerkingverantwoordelijke’ in de zin van de Wet politiegegevens, maar bijvoorbeeld de ontvangers 
expliciet te noemen. Ook een verstrekking aan andere werkgevers van opsporingsambtenaren4 vergt 
verduidelijking. Om het transparantiebeginsel5 en het beginsel van minimale gegevensdeling6 voldoende 
te waarborgen dient in de tekst van het concept te worden opgenomen aan welke personen en/of 
instanties de gegevens kunnen worden verstrekt.  
 
De AP adviseert om expliciet in de tekst van het concept te noemen welke organisaties in hun 
hoedanigheid van werkgever politiegegevens kunnen ontvangen ten behoeve van het vaststellen en 
behandelen van bedrijfsziekten, bedrijfsongevallen of PTSS als uitvoering van de aan de werkgever 
opgelegde taak in de zin van hoofdstuk 2 van de Arbeidsomstandighedenwet. 
 
Werklast AP 
Aannemelijk is dat het concept door de uitbreiding van verstrekkingen de AP zal nopen tot beperkte extra 
inzet. Deze inzet is nog niet verdisconteerd in de financiering van de AP. Dit zal voorafgaand aan 
inwerkingtreding moeten worden geadresseerd 
 
Openbaarmaking van het advies  
De AP is voornemens dit advies na twee weken openbaar te maken op de website 
www.autoriteitpersoonsgegevens.nl.  
 
Hoogachtend,  
Autoriteit Persoonsgegevens,  
 
 
 
Aleid Wolfsen  
voorzitter 

                                                                         
2 verwerkingsverantwoordelijke: dit is bij: 

1°.de politie: de korpschef, bedoeld in artikel 27 van de Politiewet 2012; 
2°.de rijksrecherche: het College van procureurs-generaal; 
3°.de Koninklijke marechaussee: Onze Minister van Defensie; 

3 Omdat het doel van de verwerking van de ontvangen persoonsgegevens niet is: de voorkoming, het onderzoek, de opsporing of de 
vervolging van strafbare feiten of de tenuitvoerlegging van straffen, met inbegrip van de bescherming tegen en de voorkoming van 
gevaren voor de openbare veiligheid. Zie artikel 1, eerste lid van de Richtlijn 2016/680/EU. 
4 Bijvoorbeeld aan de werkgevers van buitengewoon opsporingsambtenaren op grond van het Besluit politiegegevens buitengewoon 
opsporingsambtenaren. 
 
 

 

 

4/4

