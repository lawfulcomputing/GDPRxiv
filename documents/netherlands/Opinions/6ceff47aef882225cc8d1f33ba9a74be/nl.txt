 

 

De Minister voor Armoedebeleid, Participatie en Pensioenen 
Postbus 90801 
2509 LV DEN HAAG 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 
 

 

 

 

Datum 
20 februari 2024 
 
 

Ons kenmerk 
z2024-000176 
 
 
 
 

Uw brief van 
20 december 2023 
 
Uw kenmerk 
2023-0000563427 
 

 
Onderwerp 
Advies over het concept voor de wijziging van de Tijdelijke regeling signaal betalingsachterstanden 
 

 

 

Geachte mevrouw Schouten, 
 
Bij brief van 20 december 2023 is de Autoriteit Persoonsgegevens (AP) op grond van het bepaalde in 
artikel 36, vierde lid, van de Algemene verordening gegevensbescherming, geraadpleegd over het concept 
voor de Regeling van de Minister voor Armoedebeleid, Participatie en Pensioenen van […], nr. 2023-
0000583754, tot wijziging van de Tijdelijke regeling signaal betalingsachterstanden in verband met het 
experiment met betalingsachterstanden bij CAK voor de eigen bijdrage Wet maatschappelijke 
ondersteuning 2015 en de Wet langdurige zorg en uitbreiding van het experiment betalingsachterstanden 
op hypotheken (hierna: het concept). 
 
Beoordeling van de persoonsgegevens aspecten van het concept geeft de AP aanleiding tot het maken van 
enkele opmerkingen.  
 
Strekking van het concept  
 
De Wet gemeentelijke schuldhulpverlening (Wgs) bevat de mogelijkheid om tijdelijk bij ministeriºle 
regeling een signaal van een schuldeiser over betalingsachterstanden, die een betere indicatie vormen 
voor meer schulden, aan te wijzen.1 Een signaal wordt verstrekt aan de gemeente2, die vervolgens uit eigen 
beweging een eerste gesprek waarin de hulpvraag wordt vastgesteld, aanbiedt aan de betreffende 
inwoner.3  
 

                                                                        
1 Artikel 10 van de Wgs. Dit artikel verwijst naar artikel 3, eerste lid, onder b, van de Wgs, waarin is opgenomen dat een signaal van 
schuldeisers dat een goede indicatie vormt voor meer schulden, bij of krachtens algemene maatregel van bestuurd wordt bepaald.  
2 Meer precies het college van burgemeester en wethouders.  
3 Artikel 3, eerste lid, onder b, van de Wgs.  

  

 

1 

 

 

Datum 
20 februari 2024 

Ons kenmerk 
z2024-000176 

 

De Tijdelijke regeling signaal betalingsachterstanden (hierna: de Tijdelijke regeling) wijst een aantal 
signalen aan. Het concept breidt deze tijdelijke regeling uit met signalen van het CAK4 over een 
betaalachterstand van: 
 

 

 

 

ten minste 100 euro en minimaal vijf maanden op de oudste vordering op de eigen bijdrage voor 
het gebruik van aangewezen voorzieningen op grond van de Wet maatschappelijke ondersteuning 
2015 (Wmo)5; 
ten minste 100 euro en minimaal twee maanden op de oudste vordering op de eigen bijdrage 
beschermd wonen op grond van de Wmo6; 
ten minste 100 euro en minimaal twee maanden op de oudste vordering op de eigen bijdrage op 
grond van de Wet langdurige zorg (Wlz)7.8 

 
Het doel van dit experiment is te onderzoeken of deze betalingsachterstanden een goede indicatie vormen 
voor (dreigende) problematische schulden en daarmee een waardevolle aanvulling zijn op de gegevens die 
gedeeld mogen worden met gemeenten.9  
 
Daarnaast breidt het concept een lopend experiment met hypotheekachterstanden uit met een aantal 
gemeenten en een hypotheekverstrekker.10 
 
Advies  
 
Verstrekken signaal  
Volgens de toelichting bij het concept focust het experiment zich uitsluitend op het bereiken van inwoners 
waarbij het CAK (of de ingeschakelde gerechtsdeurwaarder) het niet lukt om tijdens het incassotraject in 
contact te komen.11  
 
Uit navraag bij het ministerie blijkt dat het CAK ook een signaal aan gemeenten zal geven wanneer het wel 
contact heeft met een burger, maar de situatie dermate schrijnend is dat de burger zelf niet in staat is om 
hulp te zoeken of er is sprake van een acute noodsituatie. 
 
De AP adviseert om de toelichting dienovereenkomstig aan te passen. 
 

                                                                        
4 CAK, genoemd in artikel 6.1.1, eerste lid, van de Wet langdurige zorg. 
5 Bedoeld in artikel 2.1.4, derde lid, van de Wmo. 
6 Bedoeld in artikel 2.1.4a, zevende lid, van de Wmo. 
7 Bedoeld in artikel 3.2.5 van de Wlz. 
8 Artikel I, D, van het concept (het voorgestelde artikel 2.4, eerste lid, van de Tijdelijke regeling).   
9 Toelichting, p. 4. 
10 Artikel I, C, van het concept.  
11 Toelichting, p. 4. 

 

 

2/3 

 

 

Datum 
20 februari 2024 

Ons kenmerk 
z2024-000176 

 

Bevoegdheid CAK 
Volgens de toelichting bij het concept is het CAK bevoegd om signalen te verstrekken aan gemeenten.12 
Artikel 1.2 van de Tijdelijke regeling bepaalt daarentegen dat een signaal wordt verstrekt als aan bepaalde 
voorwaarden zijn voldaan. Een eenduidige verplichting om het signaal te verstrekken lijkt in deze context 
ook het meest passend. Indien wel een bevoegdheid  - en dus afwegingsruimte – beoogd is, is aanpassing 
van deze bepaling en aanvulling van de toelichting aangewezen.  
 
De AP adviseert om in de toelichting te schrappen dat sprake is van een bevoegdheid van het CAK. 
 
Werklast AP 
 
De AP merkt op dat het concept naar verwachting niet zal nopen tot extra inzet door de AP.  
 
Openbaarmaking 
 
Dit advies wordt binnen twee weken op de website van de AP gepubliceerd. 
 
 
Hoogachtend,  
Autoriteit Persoonsgegevens,  
 
 
 
 
Monique Verdier  
vicevoorzitter 
 
 

                                                                        
12 Toelichting, p. 7 en 8. 

 

 

3/3 

