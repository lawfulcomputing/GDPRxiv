 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Staatssecretaris van Infrastructuur en Waterstaat 
Postbus 20901 
250o EX  DEN HAAG 

 

 

 

 

Datum 
17 februari 2022 
 
 

Ons kenmerk 
z2021-17854 
 
 
 
 

Uw brief van 
20 december 2021 
 
Uw kenmerk 
IENW/BSK-2021/337937 
 

 
Onderwerp 
Advies over ontwerpbesluit werkgebonden personenmobiliteit 
 
 

 

Geachte mevrouw Heijnen , 
 
Bij brief van 20 december 2021 is de Autoriteit Persoonsgegevens (AP) op grond van het bepaalde in 
artikel 36, vierde lid, van de Algemene verordening gegevensbescherming (AVG), geraadpleegd over het 
concept-besluit tot wijziging van het Besluit activiteiten leefomgeving en het Omgevingsbesluit in 
verband met het beperken van emissies van kooldioxide door werkgebonden personenmobiliteit (hierna: 
het concept). 
 
In het concept ontbreekt de grondslag voor het verzamelen van mobiliteitsgegevens van werknemers. De 
AP heeft op dit punt bezwaar tegen het concept en adviseert de procedure niet voort te zetten, tenzij het 
bezwaar is weggenomen. 
 
 
Strekking van het concept  
 
Dit ontwerpbesluit voorziet onder meer in een jaarlijkse verplichting voor werkgevers met 100 of meer 
werknemers om gegevens te verstrekken over de reizen die werknemers maken in verband met hun werk 
(zowel woon-werkmobiliteit als zakelijke mobiliteit).1 Deze gegevens, die aan de Omgevingsdienst 
moeten worden verstrekt via een elektronische voorziening bij de Rijksdienst voor Ondernemend 
Nederland (RVO), zijn gegevens op geaggregeerd niveau die volgens de Nota van toelichting niet tot 
individuele personen zijn te herleiden. Om deze gegevens te produceren, moeten werkgevers echter eerst 
persoonsgegevens van werknemers verzamelen. Het gaat onder andere om gegevens over het aantal 

                                                                        
1 Artikel 18.15 Besluit activiteiten leefomgeving. 

  

 

1 

 

 

Datum 
17 februari 2022 

Ons kenmerk 
z2021-17854 

 
gereisde zakelijke en woon-werkkilometers, het type vervoermiddel dat is gebruikt2 en het type brandstof 
of voeding van het gebruikte vervoermiddel3. De werkgever moet de verzamelde gegevens totaliseren per 
vervoersmodaliteit en type brandstof.  
 
De gegevens, die aan de Omgevingsdienst moeten worden gerapporteerd, kunnen voor een deel worden 
gebaseerd op gegevens uit de bedrijfsadministratie.4 Voor het verkrijgen van gegevens, die niet 
voorhanden zijn, kan bijvoorbeeld gebruik worden gemaakt van enquêtes, tellen bij de ingang of op het 
parkeerterrein, registratie via apps die gebruikt worden voor woon-werkvergoedingen of het opnemen van 
extra kolommen op het declaratieformulier voor de gebruikte vervoersmodaliteit en het type brandstof. 
 
Het doel van de rapportage is vermindering van CO2-emissie. 
 
 
Advies  
 
Artikel 18.15 Besluit activiteiten leefomgeving verplicht werkgevers met 100 of meer werknemers om 
jaarlijkse aan de Omgevingsdienst gegevens te verstrekken over de reizen die werknemers maken in 
verband met hun werk. Om deze - geaggregeerde - gegevens te kunnen produceren moeten werkgevers 
echter eerst persoonsgegevens van werknemers verzamelen. 
 
Voor de verwerking van persoonsgegevens is een grondslag vereist (artikel 6 AVG). De memorie van 
toelichting gaat er ten onrechte vanuit dat artikel 18.15 Besluit activiteiten leefomgeving werkgevers 
verplicht om persoonsgegevens van hun werknemers te verzamelen, waarmee deze verwerking gegrond 
zou kunnen worden op artikel 6, eerste lid, onderdeel c, AVG. Artikel 18.15 Besluit activiteiten verplicht 
echter alleen tot verstrekking van geaggregeerde gegevens aan de Omgevingsdienst. Een grondslag voor 
het verzamelen van de hieraan ten grondslag liggende mobiliteitsgegevens van werknemers ontbreekt in 
het concept.  
 
 De AP adviseert deze grondslag alsnog in het concept op te nemen. 
 
 

                                                                        
2 auto, motor, brommer, fiets, OV. 
3 benzine, diesel, LPG, CNG, waterstof, elektrisch, hybride. 
4 Bijvoorbeeld de declaraties voor dienstreizen, gegevens over gereden kilometers van leasemaatschappijen, vergoeding woon-
werkverkeer etc. Bedrijven die vallen onder de Europese Energie-Efficiency Richtlijn (Richtlijn 2012/27/EU) kunnen ook gebruik maken 
van gegevens die zij al op grond van artikel 18 van de Wet uitvoering EU-handelingen energie-efficiëntie in samenhang met het Besluit 
energie-audit moeten rapporteren. 

 

 

2/3 

 

 

Datum 
17 februari 2022 

Ons kenmerk 
z2021-17854 

 
 
 
 
 
 
Openbaarmaking van het advies  
 
De AP is voornemens dit advies openbaar te maken op de website www.autoriteitpersoonsgegevens.nl 
zodra de tekst van het (gewijzigde) concept openbaar is. De AP verneemt graag het moment waarop 
openbaarmaking wordt verwacht, zodra dit bekend is.  
 
Hoogachtend,  
Autoriteit Persoonsgegevens,  
 
Aleid Wolfsen  
voorzitter 
 
 

 

 

3/3 

