 

 

Autoriteit Persoonsgegevens 
Postbus 93374, 2509 AJ Den Haag 
Hoge Nieuwstraat 8, 2514 EL Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Minister van Landbouw, Natuur en Voedselkwaliteit 
Postbus 20401 
2500 EK DEN HAAG 
 

 

 

 

 

Datum 
19 december 2023 
 
 

Ons kenmerk 
z2023-299154 
 
Contactpersoon 
 
 

Uw brief van 
5 november 2023 
 
Uw kenmerk 
WJZ / 38903278 
 

 
Onderwerp 
Advies besluit Dierlijke producten  

 

 

 

Geachte heer Adema, 
 
Bij brief van 9 november 2023 is de Autoriteit Persoonsgegevens (AP) op grond van het bepaalde in artikel 
36, vierde lid, van de Algemene verordening gegevensbescherming (AVG), geraadpleegd over het concept 
Besluit houdende een wijziging van het Besluit dierlijke producten in verband met nadere regelgeving over 
gekwalificeerde personen (hierna: het concept). In deze brief is gelijktijdig met onderhavig conceptadvies 
advies gevraagd over de voorgenomen wijziging van de Regeling dierlijke producten. Daarover wordt door 
de AP separaat geadviseerd. 
 
Beoordeling van de persoonsgegevens aspecten van het concept geeft de AP aanleiding tot het maken van 
een opmerking.  
 
Strekking van het concept  
 
Vrij wild dat voor consumptie wordt afgeschoten, wordt door een ‘gekwalificeerde persoon’ beoordeeld op 
risico’s voor de volksgezondheid. Het concept voorziet in een registratieplicht voor deze gekwalificeerde 
personen. In het register worden van hen de contactgegevens, geboortedatum en opleidingsgegevens 
opgenomen.1 In het kader van wederzijdse erkenning creëert het concept voor de minister daarnaast de 
bevoegdheid om de autoriteiten van België en Luxemburg van in Nederland geregisterde gekwalificeerde 
personen relevante gegevens te verstrekken.2 Tot slot regelt het concept dat de minister en de Stichting 
Jachtopleidingen Nederland (SJN) - de (enige)organisatie die in Nederland verantwoordelijk is voor de 
afgifte van bewijzen van bekwaamheid die relevant zijn voor onderhavig concept - relevante 
                                                                        
1 Artikel 2.5a, eerste lid, aanhef, onder a-f, van het concept. 
2 Artikel 2.5a, vijfde lid, van het concept. 

  

 

1 

 

 

Datum 
xx december 2023 

Ons kenmerk 
z2023-299154 

 

opleidingsgegevens alsmede contactgegevens en de geboortedatum van de gekwalificeerde personen 
kunnen uitwisselen.3 Het register wordt beheerd door de Nederlandse Voedsel en Warenautoriteit 
(NWVA). De NVWA houdt ook toezicht op de gekwalificeerde personen.  
 
Advies  
 
De minister controleert of een gekwalificeerde persoon daadwerkelijk de benodigde opleiding of 
bijscholing heeft gevolgd.4 Deze controle vindt geautomatiseerd plaats zodra de gekwalificeerde persoon 
in het register gegevens registreert of meldt. Als een gekwalificeerde persoon voor het register gegevens 
aanlevert5 worden bepaalde gegevens met gebruikmaking van het BSN geautomatiseerd gecontroleerd via 
de BRP6 en door de SJN via een koppeling van het systeem van de SJN met het register (ter controle of een 
gekwalificeerd persoon de benodigde opleiding of bijscholing heeft gehad). In de 
gegevensbeschermingseffectbeoordeling wordt daarover opgemerkt dat het kan gebeuren dat een 
registratie niet kan plaatsvinden. Als dat zo is, kan contact worden opgenomen met de NVWA.7 Het niet 
registreren gebeurt dan - kennelijk - zonder menselijke tussenkomt. Volgens de 
gegevensbeschermingseffectbeoordeling is hierbij geen sprake van geautomatiseerde besluitvorming 
omdat de registratie als gekwalificeerde persoon op zichzelf geen rechtgevolg heeft; de registratie bepaalt 
niet of iemand een gekwalificeerde persoon is.8 
 
De AP merkt hierover allereerst op dat als een registratie niet kan plaatsvinden de conclusie kan zijn dat 
een gekwalificeerde persoon niet (volledig) voldoet aan de in het concept opgelegde registratieplicht. Het 
concept gaat niet in op de vraag in hoeverre daaraan rechtsgevolgen zijn verbonden. 
Bovendien is het toepassingsbereik van de regels over geautomatiseerde besluitvorming (artikel 22 AVG) 
niet beperkt is tot besluiten met rechtsgevolg, maar heeft ook betrekking op besluiten die iemand 
anderszins in belangrijke mate kan treffen.9 Uit de gegevensbeschermingseffectbeoordeling blijkt niet dat 
hiermee rekening is gehouden, terwijl in de Nota van Toelichting bij het concept in het geheel niet wordt 
gerefereerd aan artikel 22 AVG. In dit verband zij opgemerkt dat het concept betrekking heeft op gegevens 
die van belang kunnen zijn voor de beroepsuitoefening van een gekwalificeerde persoon en dat de 
informatie uit het register door de NVWA wordt gebruikt ten behoeve van haar toezichts- en 
handhavingstaak.  
 
De AP adviseert om in de Nota van Toelichting expliciet in te gaan op de (mogelijke) toepasselijkheid van 
artikel 22 AVG en daarbij vorenstaande te betrekken.  

                                                                        
3 Artikel 2.5a, zesde lid, van het concept. 
4 In de praktijk doet de NVWA dit in mandaat. 
5 Dat gaat door in te loggen met DigiD. 
6 Het BSN wordt opgeslagen in het register om zo de gekwalificeerde persoon te kunnen terugvinden op het moment dat hij na de 
eerste registratie weer toegang zoek tot het register. Dit is toegestaan op grond van de Wet Algemene bepalingen 
burgerservicenummer en de Wet basisregistratie personen en het Autorisatiebesluit voor de Minister van Economische Zaken ten 
behoeve van de Nederlandse Voedsel- en Warenautoriteit (Strct. 2018, 9541). 
7 Gegevensbeschermingseffectbeoordeling, p. 13. 
8 Gegevensbeschermingseffectbeoordeling, p. 13. 
9 In dit verband wordt nadrukkelijk verwezen naar het zogenaamde Schufa arrest van het Hof van Justitie van de Europese Unie van 7 
december 2023, C-634/21 (ECLI:EU:C:2023:957), rov. 45-50 en richtsnoeren WP251 rev. 01, 3 oktober 2017, laatstelijk gewijzigd 6 februari 
2018, p. 23.  

 

 

2/3 

 

 

Datum 
xx december 2023 

Ons kenmerk 
z2023-299154 

 
 
 
Werklast AP 
 
Aannemelijk is dat het concept de AP zal nopen tot (beperkte) extra inzet. Deze inzet is nog niet 
verdisconteerd in de financiering van de AP. Dit zal voorafgaand aan inwerkingtreding in overleg met de 
Minister voor Rechtsbescherming - als verantwoordelijke voor de begroting ten laste waarvan de AP 
wordt gefinancierd - moeten worden geadresseerd. Om die reden wordt afschrift van dit advies gezonden 
aan de Minister voor Rechtsbescherming. 
 
 
Openbaarmaking 
 
Dit advies wordt binnen twee weken op de website van de AP gepubliceerd. 
 
 
Hoogachtend,  
Autoriteit Persoonsgegevens,  
 
 
 
Aleid Wolfsen  
voorzitter 
 

 

 

3/3 

