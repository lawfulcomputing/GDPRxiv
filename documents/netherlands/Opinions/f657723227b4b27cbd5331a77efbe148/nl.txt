 

 
De Minister van Sociale Zaken en Werkgelegenheid 
Postbus 9080 
2509 LV DEN HAAG 
 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 
 

 

 

 

Datum 
15 mei 2024 
 
 

Ons kenmerk 
z2024-007175 
 
 
 
 

Uw brief van 
29 februari 2024 
 
Uw kenmerk 
2024-0000059249 
 

 
Onderwerp 
Wetgevingstoets concept voor wetsvoorstel tot wijziging van de re-integratieverplichtingen in het tweede 
ziektejaar bij werknemers van kleine en middelgrote werkgevers 
 
 

 

Geachte mevrouw Van Gennip, 
 
Bij brief van 29 februari 2024 is de Autoriteit Persoonsgegevens (AP) op grond van het bepaalde in artikel 
36, vierde lid, van de Algemene verordening gegevensbescherming, geraadpleegd over het concept voor 
het voorstel van wet houdende het wijzigen van de re-integratieverplichtingen in het tweede ziektejaar van 
werknemers bij kleine en middelgrote werkgevers (hierna: het concept). Naast de memorie van toelichting 
is de Paragraaf gegevensdeling wetsvoorstel tweede spoor tweede ziektejaar voorgelegd, die in de memorie van 
toelichting zal worden toegevoegd. Per e-mail van 2 april 2024 is het concept aangevuld met bepalingen 
over en een toelichting op de medische beschikkingsregeling.  
 
De AP heeft een aanmerking op het concept.  
 
Hoofdlijn 
 
  De voorgestelde delegatiebepaling is onvoldoende concreet en nauwkeurig. 
 
Strekking van het concept  
 
Als een werknemer ziek is, dan is de werkgever verplicht om minimaal 70% van het loon gedurende 104 
weken door te betalen.1 Daarnaast moet de werkgever zich gedurende deze 104 weken inspannen om de 
werknemer te re-integreren in eigen (aangepast) werk en ander passend werk (‘eerste spoor 
re-integratie’). Ook moet de werkgever zich inspannen om de werknemer bij een andere werkgever in 
passend werk te re-integreren (‘tweede spoor re-integratie’). De werknemer is verplicht hieraan mee te 
werken. 
                                                                        
1 Tenzij de arbeidsovereenkomst van de werknemer eerder eindigt. 

  

 

1 

 

 

Datum 
15 mei 2024 

Ons kenmerk 
z2024-007175 

 
 
Het concept stelt voor dat de kleine en middelgrote werkgever2, in gezamenlijk overleg met de zieke 
werknemer, onder bepaalde voorwaarden, na het eerste ziektejaar de mogelijkheid heeft om de 
re-integratie via het eerste spoor te beëindigen. En vanaf de start van het tweede ziektejaar te focussen op 
re-integratie in het tweede spoor. Als er geen overeenstemming is, kan de werkgever het 
Uitvoeringsinstituut Werknemersverzekeringen (UWV) vragen om toestemming voor het afsluiten van de 
re-integratie in het eerste spoor.  
 
Het doel hiervan is om de kleine en middelgrote werkgever meer wendbaar te maken door eerder 
duidelijkheid te geven tot welk moment hij de eigen functie van de zieke werknemer voor hem beschikbaar 
moet houden, zodat hij eerder tot vervanging van de werknemer kan overgaan. 
 
Wetgevingstoets   
 
Concretiseren delegatiegrondslag 
Als de werkgever aan het UWV toestemming vraagt voor het afsluiten van de re-integratie in het eerste 
spoor, dan toetst het UWV aan een aantal voorwaarden. Daarvoor verwerkt het UWV (bijzondere) 
persoonsgegevens, die hij verkrijgt van de werkgever, de werknemer en de bedrijfsarts.  
 
Volgens de toelichting bij het concept zal bij ministeriële regeling worden opgenomen welke gegevens in 
dit kader bijgehouden en aangeleverd moeten worden.3 Het ministerie van Sociale Zaken en 
Werkgelegenheid heeft desgevraagd aangegeven dat het voorgestelde artikel 7:645aa, zestiende lid,4 van 
Boek 7 van het Burgerlijk Wetboek hiervoor de delegatiegrondslag bevat. Dat zal luiden:5 
 
Bij regeling van Onze Minister van Sociale Zaken en Werkgelegenheid worden nadere regels gesteld met betrekking tot de 
procedure voor het verlenen van toestemming als bedoeld in de leden 1 en 7. 
 
Delegatie van regelgevende bevoegdheid moet in de delegerende regeling zo concreet en nauwkeurig 
mogelijk worden begrensd.6 Uit de genoemde delegatiebepaling blijkt niet dat de gegevensverwerkingen 
bij ministeriële regeling worden geconcretiseerd.  
 
De AP concludeert dat de delegatiebepaling onvoldoende concreet en nauwkeurig is omdat niet blijkt dat 
de gegevensverwerkingen bij ministeriële regeling worden geconcretiseerd, zodat aanvulling daarvan 
noodzakelijk  is. 
 

                                                                        
2 Tot en met 100 werknemers.  
3 Paragraaf gegevensdeling wetsvoorstel tweede spoor tweede ziektejaar, p. 1. 
4 Het betreft het zestiende lid na invoering van de leden over de medische beschikkingsregeling.  
5 E-mail van 2 april 2024.  
6 Aanwijzing 2.23 van de Aanwijzingen voor de regelgeving.  

 

 

2/4 

 

 

Datum 
15 mei 2024 

Ons kenmerk 
z2024-007175 

 
Werklast AP 
 
De AP merkt op dat het concept naar verwachting niet zal nopen tot extra inzet door de AP.  
 
Openbaarmaking 
 
Deze wetgevingstoets wordt binnen twee weken op de website van de AP gepubliceerd. 
 
 
Hoogachtend,  
Autoriteit Persoonsgegevens,  
 
 
 
Aleid Wolfsen  
voorzitter 
 

 

 

 

3/4 

 

 

Datum 
15 mei 2024 

Ons kenmerk 
z2024-007175 

 

 
 
 

-Bijlage  

--*-- 

 

Toetsingskader AP 
 
 
De AP beziet of het concept met betrekking tot de verwerking van persoonsgegevens strookt met het 
Handvest van de Grondrechten van de Europese Unie (EU), de AVG (Verordening 2016/679) of  de 
Richtlijn politie en Justitie (richtlijn 2016/680), de algemene rechtsbeginselen van de EU en het overige 
relevante recht, waarbij onder meer voldoende aannemelijk moet zijn gemaakt dat voldaan wordt aan het 
evenredigheidsbeginsel, doordat: 
1.  het concept geschikt is om de nagestreefde doelstelling van algemeen belang of de bescherming van de 

rechten en vrijheden van anderen te verwezenlijken (geschiktheid); 

2.  het doel niet redelijkerwijs even doeltreffend kan worden bereikt op een andere wijze, die de 

grondrechten van de betrokkenen minder aantast (subsidiariteit); 

3.  de inmenging niet onevenredig is aan dat doel, wat met name een afweging impliceert van het belang 

van het doel en de ernst van de inmenging (proportionaliteit); 

4.  het concept voldoende duidelijk en nauwkeurig is over de reikwijdte en in de toepassing voorspelbaar 

is (rechtszekerheid); 

5.  het concept voldoende aangeeft in welke omstandigheden en onder welke voorwaarden 

persoonsgegevens kunnen worden verwerkt, en aldus waarborgt dat de inmenging tot het strikt 
noodzakelijke wordt beperkt (inhoudelijke en procedurele waarborgen) en 

6.  het concept verbindend is naar nationaal recht (verbindendheid naar nationaal recht). 

 

De AP slaat daarbij in het bijzonder acht op de rechten van betrokkenen en de overeenstemming van het 
concept met artikel 6, eerste en derde lid, en 9, van de AVG (Verordening 2016/679), dan wel 8 en 10 van 
de Richtlijn politie en Justitie (richtlijn 2016/680) en met de in artikel 5 van de AVG dan wel artikel 4 van 
de Richtlijn vastgestelde beginselen. Hieruit volgt onder andere dat:  
(a)  verwerkingen rechtmatig, behoorlijk en transparant moeten zijn ten aanzien van de betrokkene;  
(b)  dat persoonsgegevens alleen mogen worden verzameld voor welbepaalde, nadrukkelijk omschreven en 

gerechtvaardigd doeleinden; en  

(c)  verwerkingen toereikend zijn, ter zake dienend en beperkt moeten zijn  tot wat voor de doeleinden  noodzakelijk is. 
 
 
 
 

--*-- 

 

 

4/4 

