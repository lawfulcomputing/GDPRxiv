 

 

Autoriteit Persoonsgegevens 
Postbus 93374, 2509 AJ  Den Haag 
Bezuidenhoutseweg 30, 2594 AV  Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Minister voor Rechtsbescherming 
Postbus 20301 
2500 EH Den Haag 

 

 

 

 

Datum 
4 juli 2022 
 
 

Ons kenmerk 
z2022-03252 
 
Contactpersoon 
  
 

Uw brief van 
23 mei 2022 
 
Uw kenmerk 
4004881 
 

 
Onderwerp 
Advies over het concept voor de aanvulling op de Wet kind, draagmoederschap en afstamming 
 

 

 

Geachte heer Weerwind, 
 
Bij brief van 23 mei 2022 is de Autoriteit Persoonsgegevens (AP) op grond van het bepaalde in artikel 36, 
vierde lid, van de Algemene verordening gegevensbescherming (AVG), geraadpleegd over het concept 
voor paragraaf x Register ontstaansgeschiedenis en afstamming na draagmoederschap van het 
wetsvoorstel Wet kind, draagmoederschap en afstamming (hierna: het concept). 
 
Volgens de toelichting kunnen ook gegevens van kinderen geboren voor de inwerkingtreding van het 
wetsvoorstel worden opgenomen in het register. In de toelichting wordt deze terugwerkende kracht niet 
onderbouwd. Daarnaast wordt de noodzaak van de opname van (bijzondere) persoonsgegevens van de 
partner van de draagmoeder in het register in relatie tot de gestelde doeleinden en om redenen van 
zwaarwegend algemeen belang niet aangetoond in de toelichting.  
De AP heeft op deze punten bezwaar tegen het concept en adviseert de procedure niet voort te zetten, 
tenzij het bezwaar is weggenomen. 
 
Strekking van het concept  
 
Bij brief van 24 april 2020 is de AP al geraadpleegd over het concept voor de Wet kind, draagmoeder en 
afstamming.1 Dat wetsvoorstel regelt de wijze van het ontstaan van ouderschap na draagmoederschap. 
Ook regelt dat wetsvoorstel dat informatie over biologische of genetische afstamming wordt opgenomen 
in een centraal register, zodat het kind kan achterhalen wie zijn of haar biologische ouders zijn. 

                                                                        
1 Concept voor wijziging van Boek 1 en Boek 10 van het Burgerlijk Wetboek en enige andere wetten in verband met de introductie van 
met name een regeling voor draagmoederschap en een versterking van het recht van het kind op afstammingsinformatie (Wet kind, 
draagmoederschap en afstamming). De AP heeft daarover op 16 juli 2020 geadviseerd (z2020-07434).  

  

 

1 

 

 

Datum 
4 juli 2022 

Ons kenmerk 
z2022-03252 

 
 
Het thans voorliggende concept bevat de hoofdlijnen van het register. Het register heeft tot doel mogelijk 
te maken dat het kind toegang verkrijgt tot informatie over diens biologische of genetische afstamming en 
ontstaansgeschiedenis.2 In het register kunnen persoonsgegevens worden opgenomen, waaronder 
bijzondere persoonsgegevens van het kind, de wensouders, de draagmoeder en haar partner en van 
gebruikte gametendonoren.3 Bij of krachtens algemene maatregel van bestuur worden hierover nadere 
regels gesteld.4 Ook worden de beschikkingen van de rechtbank die betrekking hebben op het 
draagmoederschap, en de draagmoederschapsovereenkomst opgenomen in het register.5 De gegevens 
worden gedurende ten minste honderd jaren bewaard, te rekenen van de dag waarop het kind is geboren.6 
 
Advies  
 
De facto terugwerkende kracht 
Volgens de toelichting kunnen ook gegevens van kinderen geboren voor de inwerkingtreding van het 
wetsvoorstel worden opgenomen in het register.7 Hoewel in technische zin ‘onmiddellijke werking’ 
ontstaat door toepassing op feiten die niet meer kunnen worden veranderd in feite een met terugwerkende 
kracht vergelijkbare inbreuk op de rechtszekerheid van draagmoeders.8 Ten tijde van de beslissing om 
draagmoeder te worden konden zij immers nog niet weten dat in de toekomst registratie hiervan zou 
plaatsvinden. Uit het concept of toelichting blijkt niet in welke gevallen en/of onder welke 
omstandigheden dit van toepassing is. Zo is uiteraard van groot belang of  het ook voor deze gevallen om 
verplichte registratie gaat. Ook ontbreekt in de toelichting een onderbouwing van deze keuze en de 
afwegingen met betrekking tot het rechtszekerheidsbeginsel die in dit kader zijn gemaakt. 
 
De AP adviseert om geen gegevens van kinderen geboren voor de inwerkingtreding van de wet op te 
nemen in het register, tenzij de noodzaak hiervan deugdelijk in de toelichting wordt onderbouwd en het 
wetsvoorstel in passende waarborgen voorziet, zoals bijvoorbeeld instemming van betrokkenen. 
 
Verwerking persoonsgegevens van partner draagmoeder 
Het register heeft volgens het concept tot doel mogelijk te maken dat het kind toegang verkrijgt tot 
informatie over diens biologische of genetische afstamming en ontstaansgeschiedenis.  
 
Het concept bepaalt dat (bijzondere) persoonsgegevens van (onder meer) de partner van de draagmoeder 
kunnen worden opgenomen in het register. De noodzaak van de verwerking van persoonsgegevens van de 
partner van de draagmoeder voor de genoemde doeleinden blijkt niet uit de toelichting. Ook blijkt niet uit 

                                                                        
2 Het voorgestelde artikel 1:223, derde lid, BW.  
3 Het voorgestelde artikel 1:223, vierde lid, BW. 
4 Het voorgestelde artikel 1:225, tweede streepje, BW. 
5 Het voorgestelde artikel 1:223, vijfde lid, BW. 
6 Het voorgestelde artikel 1:223, zesde lid, BW. 
7 Artikelsgewijze toelichting bij artikel 1:223 BW.  
8 Ar 5.61 en 5.62 van de Aanwijzingen voor de regelgeving. 

 

 

2/4 

 

 

Datum 
4 juli 2022 

Ons kenmerk 
z2022-03252 

 
de toelichting dat de verwerking van bijzondere persoonsgegevens van de partner van de draagmoeder 
noodzakelijk is om redenen van zwaarwegend algemeen belang.9 
 
De AP adviseert om geen (bijzondere) persoonsgegevens van de partner van de draagmoeder op te nemen 
in het register, tenzij de noodzaak daarvan in relatie tot de gestelde doeleinden en om redenen van 
zwaarwegend algemeen belang wordt aangetoond in de toelichting.  
 
Statistische doeleinden 
Volgens de toelichting zal met het register ook meer inzicht worden verkregen in het aantal keer dat 
draagmoederschap voorkomt in Nederland of op verzoek van Nederlanders buiten Nederland. Artikelen 
24 en 44 van de Uitvoeringswet AVG (UAVG) bieden volgens de toelichting een grondslag voor de 
verwerking van persoonsgegevens in het register voor statistische doeleinden, reden waarom dit niet als 
afzonderlijk doel in het concept is opgenomen.10   
 
Artikel 24 van de UAVG gaat over uitzonderingen op het verwerkingsverbod van bijzondere 
persoonsgegevens voor (onder meer) statistische doeleinden. Artikel 44 van de UAVG gaat over 
uitzonderingen op een aantal rechten van betrokkenen ingeval van (onder andere) statistiek. Deze 
artikelen zien dus niet op het vereiste van doelomschrijving (artikel 5, eerste lid, onder b, van de AVG) en 
grondslag voor gegevensverwerking (artikel 6, eerste lid, van de AVG), zoals gesteld in de toelichting. 
 
Wel bepaalt artikel 5, eerste lid, onder b, van de AVG dat de verdere verwerking met het oog op statistische 
doeleinden niet als onverenigbaar met de oorspronkelijke doeleinden wordt beschouwd, mits passende 
waarborgen voor de rechten en vrijheden van de betrokkenen zijn getroffen.11 Maar nu op voorhand al 
duidelijk is dat persoonsgegevens zullen worden verwerkt voor statistische doeleinden, verdient het vanuit 
het oogpunt van transparantie en rechtszekerheid de voorkeur om deze gegevensverwerkingen wettelijk te 
verankeren, waarbij in de toelichting rekenschap wordt gegeven van de gemaakte afwegingen in het kader 
van het noodzakelijkheidsvereiste.  
 
Overigens gelden de uitzonderingen op het verwerkingsverbod als bedoeld in artikel 24 van de UAVG 
alleen als wordt voldaan aan de daarvoor genoemde cumulatieve voorwaarden.12 Uit de toelichting blijkt 
niet dat aan deze voorwaarden zijn voldaan. Met name is niet gebleken dat het vragen van uitdrukkelijke 
toestemming onmogelijk blijkt of een onevenredige inspanning kost.  
 

                                                                        
9 Artikel 9, tweede lid, onder g, van de AVG. 
10 Artikelsgewijze toelichting bij artikel 1:223 en toelichting algemeen deel, paragraaf 6.1. 
11 Overeenkomstig artikel 89, eerste lid, van de AVG. 
12 Deze voorwaarden zijn: 
a. de verwerking is noodzakelijk met het oog op wetenschappelijk of historisch onderzoek of statistische doeleinden overeenkomstig 
artikel 89, eerste lid, van de verordening; 
b. het onderzoek, bedoeld in onderdeel a, dient een algemeen belang; 
c. het vragen van uitdrukkelijke toestemming blijkt onmogelijk of kost een onevenredige inspanning; en 
d. bij de uitvoering is voorzien in zodanige waarborgen dat de persoonlijke levenssfeer van de betrokkene niet onevenredig wordt 
geschaad. 

 

 

3/4 

 

 

Datum 
4 juli 2022 

Ons kenmerk 
z2022-03252 

 
De AP adviseert om de statistische doeleinden en de gegevensverwerkingen in dit kader wettelijk te 
preciseren en de noodzaak van deze gegevensverwerkingen te onderbouwen in de toelichting. 
Ook adviseert de AP om in de toelichting te onderbouwen dat wordt voldaan aan een uitzondering op het 
verwerkingsverbod van bijzondere persoonsgegevens, zoals bijvoorbeeld genoemd in artikel 9, tweede lid, 
onder j, van de AVG. 
 
Bewaartermijn 
Volgens het beginsel van opslagbeperking mogen persoonsgegevens niet langer worden bewaard dan voor 
de doeleinden waarvoor de persoonsgegevens worden verwerkt noodzakelijk is.13 Een algemene 
normstelling zoals deze brengt mee dat er moet worden geconcretiseerd voor specifieke 
gegevensverwerkingen.  
 
Het concept stelt een bewaartermijn van ten minste honderd jaren. Het beginsel van opslagbeperking 
vergt daarentegen een maximale bewaartermijn.  
 
De AP adviseert om de minimale bewaartermijn te wijzigen in een maximale bewaartermijn. 
 
Openbaarmaking van het advies  
 
De AP is voornemens dit advies openbaar te maken op de website www.autoriteitpersoonsgegevens.nl 
zodra de tekst van het (gewijzigde) concept openbaar is. De AP verneemt graag het moment waarop 
openbaarmaking wordt verwacht, zodra dit bekend is.  
 
Hoogachtend,  
Autoriteit Persoonsgegevens, 
 
 
 
ir. M.J. Verdier 
Vicevoorzitter 
 
 

                                                                        
13 Artikel 5, eerste lid, onder e, van de Algemene verordening gegevensbescherming. 

 

 

4/4 

