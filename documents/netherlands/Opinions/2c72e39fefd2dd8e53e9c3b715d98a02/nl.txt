 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Minister voor Rechtsbescherming 
Postbus 20301  
2500 EH  DEN HAAG 
 

 

 

 

 

Datum 
2 november 2023 
 
 

Ons kenmerk 
2023-226607 
 
 
 
 

Uw brief van 
3 juli 2023 
 
Uw kenmerk 
4713180 
 

 
Onderwerp 
Nota van wijziging bij novelle bij de wet terugkeer en vreemdelingenbewaring 
 

 

 

Geachte heer Weerwind , 
 
Bij brief van 3 juli 2023 is de Autoriteit Persoonsgegevens (AP) op grond van het bepaalde in artikel 36, 
vierde lid, van de Algemene verordening gegevensbescherming (AVG), geraadpleegd over de concept- 
wijziging van de Wet terugkeer en vreemdelingenbewaring met het oog op het handhaven van de 
mogelijkheden om maatregelen te nemen ten aanzien van overlastgevende vreemdelingen. 
 
De AP constateert dat de memorie van toelichting geen verantwoording bevat van de afwegingen die zijn 
gemaakt in het licht van de beginselen die op grond van artikel 5 AVG gelden voor verwerking van 
persoonsgegevens en de eisen die uit het oogpunt van rechtmatigheid van de verwerking (artikel 6 AVG) 
in dit verband aan de nationale wetgeving worden gesteld. Zij adviseert eerst de toelichting op dit punt aan 
te vullen met een paragraaf ter zake en het concept met de aangevulde toelichting opnieuw voor advies aan 
haar voor te leggen.1 Zie ook het door de AP gehanteerde beoordelingskader in de bijlage. 
 
Dit advies wordt binnen twee weken op de website van de AP gepubliceerd.  
 
Hoogachtend,  
Autoriteit Persoonsgegevens,  
 
Aleid Wolfsen  
Voorzitter 
 
 

                                                                        
1 Zie ook Aanwijzingen voor de regelgeving 4.43, onder d, en 5.33. 

Bijlage(n) 1 

 

1 

 

 

Datum 
2 november 2023 

Ons kenmerk 
2023-226607 

 
BIJLAGE 
 
 
Beoordelingskader 
 
De AP beoordeelt of het concept met betrekking tot de verwerking van persoonsgegevens strookt met het 
Handvest van de Grondrechten van de Europese Unie (EU), de algemene rechtsbeginselen van de EU, de 
AVG en het overige relevante recht, waarbij onder meer voldoende aannemelijk moet zijn gemaakt dat 
voldaan wordt aan het evenredigheidsbeginsel, doordat: 
• 

het concept geschikt is om de nagestreefde doelstelling van algemeen belang of de bescherming 
van de rechten en vrijheden van anderen te verwezenlijken (1. geschiktheid); 
het doel niet redelijkerwijs even doeltreffend kan worden bereikt op een andere wijze, die de 
grondrechten van de betrokkenen minder aantast (2. subsidiariteit); 
de inmenging niet onevenredig is aan dat doel, wat met name een afweging impliceert van het 
belang van het doel en de ernst van de inmenging (3. proportionaliteit) 
het concept voldoende duidelijk en nauwkeurig is over de reikwijdte en in de toepassing 
voorspelbaar is (4. rechtszekerheid); 
het concept voldoende aangeeft in welke omstandigheden en onder welke voorwaarden 
persoonsgegevens kunnen worden verwerkt, en aldus waarborgt dat de inmenging tot het strikt 
noodzakelijke wordt beperkt (5. inhoudelijke en procedurele waarborgen); en 
het concept verbindend is naar nationaal recht (6. verbindendheid naar nationaal recht). 

2/2 

• 

• 

• 

• 

• 
 
 
 

 

 

