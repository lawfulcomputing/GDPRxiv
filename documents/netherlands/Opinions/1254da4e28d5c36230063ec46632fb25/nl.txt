 

 

Autoriteit Persoonsgegevens 
Postbus 93374, 2509 AJ  Den Haag 
Bezuidenhoutseweg 30, 2594 AV  Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Staatssecretaris van Infrastructuur en Waterstaat 
Postbus 20901  
2500 EX Den Haag 
 

 

 

 

 

Datum 
29 maart 2022 
 
 

Ons kenmerk 
z2021-17576  
 
Contactpersoon 
 
 

Uw brief van 
1 december 2021 
 
Uw kenmerk 
IENW/BSK/-2021/324502 
 

 
Onderwerp 
Advies over een concept voor het wetsvoorstel Spoorwegwet 202# 
 
 

 

 

Geachte mevrouw Heijnen, 
 
Bij brief van 1 december 2021 is de Autoriteit Persoonsgegevens (AP) op grond van het bepaalde in artikel 
36, vierde lid, van de AVG,  geraadpleegd over een concept voor het wetsvoorstel Spoorwegwet 202# 
(hierna: het concept). 
 
De AP heeft een opmerking over het concept en adviseert daarmee rekening te houden.  
 
Strekking  
 
Door de vele wijzingen (vaak vanwege EU richtlijnen) in de afgelopen jaren is de spoorweg regelgeving 
gefragmenteerd geworden. Beoogd wordt de regelgeving samen te voegen tot één overzichtelijk en 
gemoderniseerd stelsel. Voor wat betreft persoonsgegevens gaat het in lijn hiermee grotendeels om  al 
bestaande verwerkingen van persoonsgegevens die veelal ook Europeesrechtelijk verplicht zijn 
(machinistenvergunningen, register van examinatoren). Daarnaast wordt een nieuwe meldplicht voor 
incidenten in het kader van spoorwegveiligheid (‘just culture’) geïntroduceerd.   
 
Advies 
 
Gegevens over gezondheid zijn gevoelige gegevens (bijzondere  persoonsgegevens) die niet mogen worden 
verwerkt tenzij de AVG daarvoor een uitzonderingsgrond biedt.1  Het wetsvoorstel ziet op een aantal 
bestaande verwerkingen van bijzondere persoonsgegevens zoals bij vaststelling van lichamelijke en 

                                                                        
1 Artikel 9 van de AVG.  

  

 

1 

 

 

Datum 
29 maart 2022 

Ons kenmerk 
z2021-17576 

 
psychologische geschiktheid van machinisten en de handhaving van het alcoholverbod.2 Voorgesteld 
wordt expliciet te bepalen dat zowel de  minister, de Nationale Veiligheidsinstantie, 
infrastructuurbeheerders, beheerders van lokale spoorweginfrastructuur, spoorwegondernemingen, 
geaccrediteerde instanties en opleidingsinstituten hiervoor verwerkingsverantwoordelijke kunnen zijn. 
Hoewel het gaat om bestaande en in belangrijke mate Europeesrechtelijk verplichte verwerkingen is deze 
bepaling nieuw in de zin dat de huidige wet de verwerkingsverantwoordelijkheid bij de minister legt.3 Deze 
wijziging is niet toegelicht.  
 
De AP merkt daarbij op dat aannemelijk is dat verwerking van gezondheidsgegevens in de spoorsector uit 
oogpunt van veiligheid door meerdere organisaties noodzakelijk is. Doorgaans zal uit de betrokken 
wetgeving het bijzondere karakter van de betrokken gegevens en de specifieke rol of taak van de betrokken 
organisatie daarbij voldoende duidelijk af te leiden (moeten) zijn, met inbegrip van de daaruit 
voortvloeiende verantwoordelijkheid voor de rechtmatigheid van de verwerking.4 Dat roept de vraag op 
wat de meerwaarde is van de expliciete wettelijke toedeling van alleen de 
verwerkingsverantwoordelijkheid aan al deze organisaties in zijn algemeenheid in artikel 7.19, tweede lid, 
van het concept.  
 
De AP adviseert:  
- wijzigingen in de verantwoordelijkheid voor bestaande verwerkingen van bijzondere persoonsgegevens 
toe te lichten en  
- artikel 7.19, tweede lid, van het concept, te schrappen of in de toelichting de meerwaarde ervan uiteen te 
zetten.  
 
De AP is voornemens dit advies openbaar te maken op de website www.autoriteitpersoonsgegevens.nl 
zodra de tekst van het (gewijzigde) concept openbaar is. De AP verneemt graag het moment waarop 
openbaarmaking wordt verwacht, zodra dit bekend is.  
 
Hoogachtend,  
Autoriteit Persoonsgegevens, 
 
 
 
 
Aleid Wolfsen 
Voorzitter 

                                                                        
2 Zie de opsomming in artikel 7.19, eerste lid, van het concept.   
3 Toelichting, paragraaf 11.3. 
4 Zoals met betrekking tot het medisch beroepsgeheim in lijn met artikel 9, derde lid, van de AVG.  

 

 

2/2 

