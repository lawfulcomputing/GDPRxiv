 

 
De Minister van Sociale Zaken en Werkgelegenheid 
Postbus 90801 
2509 LV  DEN HAAG 

 

 

Datum 
3 maart 2022 
 
 

Ons kenmerk 
z2022-336 
 
 
 
 

 
Onderwerp 
Advies over amvb gegevensuitwisseling NOW 
 

 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 

 

 

Uw brief van 
19 januari 2022 
 
Uw kenmerk 
2022-11460 
 

 

Geachte mevrouw van Gennip, 
 
 
Bij brief van 19 januari 2022 is de Autoriteit Persoonsgegevens (AP) op grond van het bepaalde in artikel 
36, vierde lid, van de Algemene verordening gegevensbescherming (AVG), geraadpleegd over het concept- 
besluit tot wijziging van het Besluit SUWI in verband met het voorzien in een grondslag voor 
gegevensverwerkingen voor de uitvoering van subsidies ten behoeve van de betaling van loonkosten en 
vaste lasten in buitengewone omstandigheden (hierna: het concept). 
 
De AP heeft een aantal opmerkingen over het concept en adviseert daarmee rekening te houden.  
 
Strekking  van het concept   
 
De gegevens die zullen worden verwerkt worden hebben betrekking op:  
 
a. 
 
Bij berekening van de hoogte van het NOW-subsidiebedrag wordt de afname van de omzet als 
uitgangspunt genomen en vermenigvuldigd met de referentieloonsom uit januari 2020. 
                                                                 
1 NOW-1 en -2 zijn subsidieregelingen die werkgevers tegemoetkomen in hun loonkosten, om zo de werkgelegenheid ten tijde van de 
coronacrisis te behouden. De regelingen hebben beide een voorschot- en vaststellingssystematiek. De werkgever vraagt zowel 
voorschot als vaststelling aan bij het UWV. Om werkgevers aan het begin van de coronacrisis snel van loonsteun te kunnen voorzien, is 
er bij de totstandkoming van de NOW voor gekozen om werkgevers bij een verlening een voorschot van 80% van de aanvraag te 
verstrekken, dat na de vaststelling wordt verrekend met het definitief vastgestelde subsidiebedrag. De vaststelling van de hoogte van 
de subsidie vindt dus achteraf plaats. 

de vaststelling van de NOW-1- en -2-subsidies1 

  

 

1 

 

 

Datum 
3 maart 2022 

Ons kenmerk 
z2022-336 

 
 
Indien NOW-1- en -2-ontvangers óók TVL–subsidie2 ontvangen hebben, dan telt het ontvangen bedrag 
aan TVL-subsidie mee voor de berekening van de omzet van NOW-1 en -2. Daardoor leidt een ontvangen 
TVL-subsidie tot een minder hoog omzetverlies, wat van invloed is op de hoogte van de vaststelling van de 
subsidiebedragen van NOW-1 en -2. 
 
Het kunnen uitwisselen van gegevens voor de controle op de omzet draagt bij aan de juiste vaststelling van 
de aangevraagde NOW-subsidies. De gewonnen efficiëntie is daarbij dat in plaats van dat werkgevers 
gegevens moeten aanleveren, de gegevens op een gestroomlijnde manier vanuit het ministerie van 
Economische Zaken en Klimaat (EZK) aan het ministerie van Sociale Zaken en Werkgelegenheid (SZW) 
geleverd kunnen worden. Ook hebben de ontvangers van NOW-1- en -2-subsidies meer zekerheid van 
een correcte vaststelling van hun NOW-subsidies doordat de gegevens over TVL-subsidies direct vanuit 
de Rijksdienst voor Ondernemend Nederland (RVO)3 aangeleverd worden, aangezien er mag worden 
verondersteld dat de door RVO aangeleverde vastgestelde TVL-subsidiegegevens correct zijn. Als 
werkgevers zelf de TVL gegevens aanleveren bij UWV voor de vaststelling, kan dit bovendien misbruik en 
oneigenlijk gebruik in de hand werken, want een hoger omzetverlies betekent een hogere NOW-subsidie. 
De directe uitwisseling van gegevens tussen RVO en SZW voor de controle op de omzet in het 
vaststellingsproces verlaagt dat risico. 
 
Deze gegevensuitwisseling4 wordt geregeld in het voorgestelde artikel 5.2c, aanhef en onder a, Besluit 
SUWI en in het bestaande artikel 54, elfde lid, Wet SUWI.  
 
b. 
 
De casuïstiektafel is een uitwerking van de motie Aartsen inzake schuldenproblematiek rondom de 
coronasteunmaatregelen. 5 Het doel van de casuïstiektafel is dat de uitvoeringsorganisaties UWV, RVO en 
Belastingdienst werkgevers signaleren die in problemen dreigen te komen door gelijktijdige 
terugvorderingen in verband met coronasteun door alle drie de organisaties. Door organisatie-
overstijgend te overleggen over de casuïstiek, kan de ondernemer mogelijk een gezamenlijke oplossing 

de uitvoering van de zogenaamde casuïstiektafel 

                                                                 
2 Tegemoetkoming Vaste Lasten; zie TVL Tegemoetkoming Vaste Lasten | RVO | Rijksdienst.  
3 RVO is onderdeel van EZK. 
4 Het gaat om de volgende gegevens: 
- 

De namen van de bedrijven die TVL hebben ontvangen in de eerste aanvraagperiode TVL (juni, juli, augustus en september 
2020) en in de tweede aanvraagperiode TVL (oktober, november en december 2020). Deze aanvraagperiodes van de TVL 
overlappen namelijk met de aanvraagperiodes van de NOW -1 en -2; 
De status van de TVL subsidie: vastgesteld of niet vastgesteld;  
De hoogte van de TVL-subsidie; 
De Kamer van Koophandel-nummers van de bedrijven en van de groep; 
Rechtspersonen en Samenwerkingsverbanden Informatienummer (NvT p. 3). 

- 
- 
- 
- 
Dit advies is beperkt tot gegevens van rechtspersonen en van niet-rechtspersonen waarbij een natuurlijk persoon handelt in de 
uitoefening van beroep of bedrijf, zoals een eenmanszaak. Deze gegevens zijn persoonsgegevens als bedoeld in artikel 4, onder 1, AVG, 
voor zover deze naar een natuurlijk persoon zijn te herleiden. 
5 Kamerstukken II 2020/21, 35420, nr. 285. 

 

 

2/6 

 

 

Datum 
3 maart 2022 

Ons kenmerk 
z2022-336 

 
geboden worden. Dit overleg vindt plaats op initiatief van een van de uitvoeringsorganisaties, mits 
voldaan is aan enkele voorwaarden: 
 

-  de werkgever heeft schulden bij minimaal twee van de drie betrokken overheidsinstanties; 
-  deze situatie is ontstaan door de invordering van teveel verleende steun uit de 

coronasteunpakketten; 

-  de interne standaardprocedure moet zijn doorlopen en blijkt niet afdoende om de werkgever te 

kunnen helpen. 

 
Om dit overleg mogelijk te maken is het van belang dat de betrokken partijen onderling gegevens kunnen 
delen: als er vanuit één van de drie partijen wordt besloten dat een casus geschikt is voor de casuïstiektafel, 
zal die partij de casus meenemen naar de casuïstiektafel en tijdens dit overleg zal de casus worden 
besproken en worden de daarbij behorende gegevens gedeeld met de andere twee organisaties.6 
 
De gegevensverstrekking van EZK naar UWV is geregeld in het voorgestelde artikel 5.2c, aanhef en onder 
b, Besluit SUWI. De gegevensverstrekking van UWV naar EZK is geregeld in het voorgestelde artikel 5.11a 
Besluit SUWI. De gegevensverstrekking door de Belastingdienst aan UWV is geregeld in het bestaande 
artikel 54, derde lid, onder b, Wet SUWI. De grondslag voor de gegevensverstrekking door UWV en EZK 
aan de Belastingdienst en de verstrekking van gegevens door de Belastingdienst aan EZK is in het concept 
niet vermeld. 
 
 
Alle gegevens – dus zowel met betrekking tot (a) als (b) – worden bewaard tot 7 jaar na het laatste besluit 
met betrekking tot de regeling. De hier gecreëerde grondslagen voor de gegevensverstrekkingen tussen 
SZW/UWV en EZK worden – vanwege het tijdelijke (crisis)karakter - te zijner tijd weer ongedaan 
gemaakt.7  
 
                                                                 
6 Het gaat om de volgende gegevens: 
- 
- 
- 
- 
- 
- 
- 
- 
- 
- 
- 
- 
Het advies is beperkt tot gegevens van rechtspersonen en van niet-rechtspersonen waarbij een natuurlijk persoon handelt in de 
uitoefening van beroep of bedrijf, zoals een eenmanszaak. Deze gegevens zijn persoonsgegevens als bedoeld in artikel 4, onder 1, AVG, 
voor zover deze naar een natuurlijk persoon zijn te herleiden. 
7 Onderdelen D-I van het ontwerpbesluit. De verwachting is dat de grondslag voor gegevensverwerking (a) in november 2023 kan 
vervallen. Het vervallen van de grondslag voor gegevensverwerking (b) is naar verwachting pas later mogelijk, bijvoorbeeld per 31 
december 2024. De precieze expiratiedata zijn niet in het ontwerpbesluit opgenomen, omdat zij nog niet bekend zijn. 

Bedrijfsnaam; 
Bedrijfsadres; 
Telefoonnummer of emailadres; 
Naam bedrijfseigenaar; 
Rechtspersonen en Samenwerkingsverbanden Informatie –nummer; 
Kamer van Koophandel nummer; 
Per vordering: de hoogte van de vordering en datum ontstaan vordering; 
Afspraken die gemaakt worden/zijn over terugbetaling; 
Aanwezigheid van andere schulden (indien zelf opgegeven); 
Hoogte van de schuld bij de betreffende overheidsinstantie;  
De behandelstrategie binnen de eigen (uitvoerings-)organisatie m.b.t. desbetreffende casus ;  
De aanleiding of oorzaak en voorgeschiedenis van financiële problemen (NvT p. 4). 

 

 

3/6 

 

 

Datum 
3 maart 2022 

Ons kenmerk 
z2022-336 

 
 
Advies   
 
Toestemming van de ondernemer voor bespreking van zijn schuldsituatie aan de casuïstiektafel 
In het antwoord van Staatssecretaris Vijlbrief (Financiën – Fiscaliteit en Belastingdienst) op vragen van de 
Tweede Kamerleden Idsinga en Aartsen over het bericht “Ondernemers met betalingsregeling voor 
corona-belastingschulden aan de goden overgeleverd” wordt aangegeven dat het casuïstiekoverleg plaats 
vindt “op initiatief van een van de uitvoeringsorganisaties, maar alleen nadat dit is besproken met de ondernemer 
en deze daar toestemming voor heeft gegeven [cursivering AP]”.8 
 
In de Nota van toelichting wordt hierover het volgende opgemerkt: 

“Om [de casuïstiektafel] mogelijk te maken is het van belang dat de betrokken partijen onderling gegevens kunnen delen. 
Het louter vragen van toestemming aan ondernemers om hun gegevens op deze wijze te delen, biedt geen volwaardige 
grondslag voor deze gegevensdeling op grond van de Algemene verordening gegevensbescherming (hierna: AVG). Dit 
komt doordat ondernemers zich als subsidie-ontvanger (schuldenaar) in een afhankelijke relatie bevinden ten opzichte van 
de uitvoeringsorganisaties (schuldeisers) en dus niet in de benodigde vrijheid op een dergelijk verzoek kunnen antwoorden. 
Om die reden is de grondslag in deze AMvB gecreëerd [onderstreping AP]”9 

De AP leidt uit het bovenstaande af, dat aan de ondernemer wel steeds toestemming zal worden gevraagd, 
maar dat deze toestemming in dit geval niet kwalificeert als een “volwaardige” AVG-grondslag, omdat hij 
niet “vrij” is gegeven vanwege een afhankelijkheidsrelatie tussen ondernemer (betrokkene) en de 
uitvoeringsorganisaties (verwerkingsverantwoordelijken).10 Mogelijk wordt dit ingegeven door 
overweging 43 AVG, die luidt als volgt: 
 
“Om ervoor te zorgen dat toestemming vrijelijk wordt verleend, mag toestemming geen geldige rechtsgrond zijn voor de 
verwerking van persoonsgegevens in een specifiek geval wanneer er sprake is van een duidelijke wanverhouding tussen de 
betrokkene en de verwerkingsverantwoordelijke, met name wanneer de verwerkingsverantwoordelijke een 
overheidsinstantie is, en dit het onwaarschijnlijk maakt dat de toestemming in alle omstandigheden van die specifieke 
situatie vrijelijk is verleend”. 
 
De European Data Protection Board (EDPB)11 zegt in zijn Guidelines on consent het volgende over 
toestemming in de relatie betrokkene-overheidsorganisatie: 
 
“Recital 43 clearly indicates that it is unlikely that public authorities can rely on consent for processing as whenever the 
controller is a public authority, there is often a clear imbalance of power in the relationship between the controller and the 
data subject. It is also clear in most cases that the data subject will have no realistic alternatives to accepting the processing 

                                                                 
8 Kamervraag met antwoord 2021-2022, nr. 339, p. 4 (15 oktober 2021). 
9 NvT p. 3. 
10 Artikel 6, eerste lid, onder a, en artikel 4, onder 11, AVG. 
11 Zie https://edpb.europa.eu. 

 

 

4/6 

 

 

Datum 
3 maart 2022 

Ons kenmerk 
z2022-336 

 
(terms) of this controller. The EDPB considers that there are other lawful bases12 that are, in principle, more appropriate to 
the activity of public authorities.  Without prejudice to these general considerations, the use of consent as a lawful basis for 
data processing by public authorities is not totally excluded under the legal framework of the GDPR.”13 
 
Zonder af te willen doen aan het belang van de vrijelijkheid van de toestemming en in het verlengde 
daarvan de zorgvuldigheid waarmee dit in een overheidscontext beoordeeld moet worden, merkt de AP op 
dat niet volledig uitgesloten is dat in bijzondere situaties toestemming aan een overheid als grondslag voor 
verwerking toch mogelijk is. Nu het casuïstiekoverleg uitsluitend beoogt een extra service - die geen deel 
uitmaakt van de uitvoering van de wettelijke taak - te zijn die ook alleen geleverd wordt als de ondernemer 
daar toestemming voor heeft gegeven is niet uitgesloten dat zo’n bijzondere situatie - mits de vrijelijkheid 
ook in de praktijk goed gewaarborgd kan worden - zich hier voordoet. Uit oogpunt van beschikkingsmacht 
van de burger over zijn gegevens heeft toestemming in zo’n uitzonderlijke situatie dan mogelijk de 
voorkeur boven de wetgeving als grondslag. In elk geval is het in deze context van groot belang dat de extra 
dienst alleen verleend wordt als blijkt dat de ondernemer dat zelf wil. Indien geaarzeld wordt over de vraag 
of toestemming in de praktijk gevraagd kan worden op een wijze en in een vorm die voldoet aan de hoge 
eisen die de AVG daar aan stelt, zou het vragen van specifieke op deze situatie toegesneden instemming in 
elk geval als extra waarborg in de wet moeten worden opgenomen. In dat geval blijft er de wettelijke 
grondslag, maar is bij wijze van extra waarborg voorzien in zeggenschap van de ondernemer over de 
wenselijkheid van de dienstverlening. 
 
De AP adviseert de casuïstiektafel uit de wetgeving te schrappen indien de verwerkingen op de grondslag 
toestemming kunnen worden georganiseerd in een vorm en op een wijze die de vrijelijkheid daarvan 
waarborgen. Indien daarover aarzeling bestaat adviseert de AP een specifieke vorm van instemming door 
de ondernemer met behandeling van zijn zaak aan de casuïstiektafel bij wijze van passende waarborg in de 
wetgeving op te nemen.   
 
Wettelijke grondslag voor de gegevensuitwisseling met de Belastingdienst (casuïstiektafel) 
De Nota van toelichting geeft aan dat de casuïstiektafel bestaat uit UWV, RVO(EZK) en Belastingdienst.  
De wettelijke grondslagen voor de gegevensverstrekking van RVO (EZK) naar UWV, van UWV naar EZK, 
en van de Belastingdienst aan UWV worden alle vermeld. De wettelijke grondslag voor de 
gegevensverstrekking door UWV en RVO (EZK) aan de Belastingdienst en d e verstrekking van gegevens 
door de Belastingdienst aan RVO (EZK) ontbreekt echter. 
 
Indien de verwerkingen niet kunnen worden gebaseerd op toestemming (zie vorige paragraaf) dan 
adviseert de AP in de Nota van toelichting aan te geven wat de grondslag is voor de gegevensverstrekking 
door UWV en EZK aan de Belastingdienst en de verstrekking van gegevens door de Belastingdienst aan 
EZK. 
 

                                                                 
12 Met “the other lawful bases” doelt de EDPB op de grondslagen in artikel 6, eerste lid, onder c en e AVG (Guidelines 05/2020, p. 8, 
voetnoot 16). 
13 Guidelines 05/2020, p. 8. 

 

 

5/6 

 

 

Datum 
3 maart 2022 

 

Ons kenmerk 
z2022-336 

Bewaartermijn 
De Nota van toelichting geeft aan dat de gegevens worden bewaard tot 7 jaar na het laatste besluit met 
betrekking tot de regeling14.15 In de Nota van toelichting wordt niet uitgelegd waarom de gegevens zo lang 
moeten worden bewaard. 
 
Een bewaartermijn van 7 jaar moet worden verantwoord in de toelichting. Daarnaast moet in gevallen 
waarin de toelichting heel precies aangeeft wat de bewaartermijn is, deze bewaartermijn in de regeling zelf 
worden opgenomen16, tenzij uit de toelichting zou blijken dat het een reeds bestaande wettelijke termijn 
is.17 
 
De AP adviseert de bewaartermijn te verantwoorden in de Nota van toelichting en deze zo nodig op te 
nemen in de regeling zelf. 
 
 
Openbaarmaking  van het advies   
 
De AP is voornemens dit advies openbaar te maken op de website www.autoriteitpersoonsgegevens.nl 
zodra de tekst van het (gewijzigde) concept openbaar is. De AP verneemt graag het moment waarop 
openbaarmaking wordt verwacht, zodra dit bekend is.  
 
 
Hoogachtend,  
Autoriteit Persoonsgegevens,  
 
Aleid Wolfsen  
voorzitter 

                                                                 
14 NOW-1, NOW-2 of TVL. 
15 NvT p. 5. 
16 Aanwijzing voor de regelgeving 4.47. 
17 Bijvoorbeeld vanwege de Archiefwet. 

 

 

6/6 

