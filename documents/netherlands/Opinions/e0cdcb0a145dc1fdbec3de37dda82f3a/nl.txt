 

 
Nederlandse Zorgautoriteit 
Raad van Bestuur 
Postbus 3017 
3502 GA Utrecht 

 

 

 

Autoriteit Persoonsgegevens 
Postbus 93374, 2509 AJ Den Haag 
Hoge Nieuwstraat 8, 2514 EL Den Haag 
T 070 8888 500 - F 070 8888 501 
autoriteitpersoonsgegevens.nl 

 

 

Datum 
10 oktober 2023 
 
 

Ons kenmerk 
z2023-02970 
 
Contactpersoon 
070 8888 500 
 

Uw brief van 
2 augustus 2023 
 
Uw kenmerk 
0462421/1478043 
 

 
Onderwerp 
Advies wijziging Regeling geestelijke gezondheidszorg en forensische zorg NR/REG-2418 in verband met 
verlenging van de transitieperiode regelgeving ggz 
 

 

 

Geachte ,  
 
 
Bij brief van 2 augustus 2023 is de Autoriteit Persoonsgegevens (AP) op grond van het bepaalde in artikel 
36, vierde lid, van de Algemene verordening gegevensbescherming (AVG)  geraadpleegd over het concept 
voor een wijziging van de Regeling geestelijke gezondheidszorg en forensische zorg NR/REG-2418 in 
verband met verlenging van de transitieperiode regelgeving ggz.  
 
Beoordeling van de persoonsgegevens aspecten van het concept geeft de AP aanleiding tot het maken van 
een opmerking.  
 
Strekking van het concept  
 
Om zorgverzekeraars voldoende tijd te geven om controle en inkoopprocessen in de geestelijke 
gezondheidszorg goed om te zetten van het bestaande stelsel, gebaseerd op DSM-hoofdgroep indeling 
naar het nieuwe stelsel, gebaseerd op zorgvraagtypering, was een transitieperiode van twee jaar voorzien. 
In deze periode moeten beide gegevens op de factuur worden vermeld. Door vertraging bij de invoering 
hebben verzekeraars ook over 2024 nog de DSM hoofdgroep gegevens nodig. Het concept strekt aldus tot 
verlenging van de transitieperiode met het jaar 2024. Vanaf 2025 volstaat vermelding van de 
zorgvraagtypering.  
Het concept ziet alleen op verplichtingen met betrekking tot de declaratie en heeft geen betrekking op het 
verzameling van meer of andere persoonsgegevens dan al is voorzien.  
 

 

  

 

1 

 

datum / kenmerk 
10 oktober 2023 / z2023-02970 

 

 
 

 
Advies  
 
De toelichting zet uiteen dat het om invoeringsredenen noodzakelijk is om de transitieperiode voor de 
zorgverzekeraars te verlengen. De toelichting bevat echter niet een duiding van wat de impact is op de 
gegevensbescherming van betrokkenen van het feit dat het een extra jaar verplicht zal zijn niet alleen de 
nieuwe zorgvraagtypering op de factuur te vermelden maar ook nog de ‘oude’ DSM-hoofdgroep. Op 
voorhand is niet onaannemelijk dat deze maatregel proportioneel is, maar nu de impact niet geduid wordt 
kan dit uit de toelichting niet worden afgeleid. 
 
De AP adviseert de toelichting aan te vullen met een adequate duiding van de impact uit oogpunt van 
gegevensbescherming van betrokkenen en dit af te wegen tegen de noodzaak uit oogpunt van zorgvuldige 
uitvoering, zoals uiteengezet.  
 
 
Openbaarmaking 
 
Dit advies wordt binnen twee weken op de website van de AP gepubliceerd. 
 
 
Hoogachtend,  
Autoriteit Persoonsgegevens,  
 
 
 
 
Aleid Wolfsen  
voorzitter 
 

 

 

2/2 

