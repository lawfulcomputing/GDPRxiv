 

 
Nederlandse Zorgautoriteit 
t.a.v. mevrouw G. Engwirda  
Postbus 3017 
3502 GA Utrecht  

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 
 

 

 

 

Datum 
8 juli 2024 
 
 

Ons kenmerk 
z2024-007837 
 
Contactpersoon 
070 8888 500 
 

Uw brief van 
29 februari 2024 
 
Uw kenmerk 
0481514/1520424 
 

 
Onderwerp 
Regeling aanlevering declaratiegegevens ziektekostenverzekeraars 
 

 

 

Geachte  mevrouw Engwirda,  
 
Bij brief van 29 februari 2024 is de Autoriteit Persoonsgegevens (AP) op grond van het bepaalde in artikel 
36, vierde lid, van de Algemene verordening gegevensbescherming (AVG), geraadpleegd over het concept 
voor een Regeling aanlevering declaratiegegevens door ziektekostenverzekeraars (hierna: het concept). 
 
De AP heeft enkele aanmerkingen op het concept die aanpassing van de toelichting vereisen. 
 
Hoofdlijn 
 
  Onderbouwing van de noodzaak van verwerking van door de Nza gespecificeerde persoonsgegevens 
voor de uitvoering van de wet is te generiek. De toelichting behoeft aanvulling met de bij het bepalen 
hiervan gehanteerde kaders en/of criteria bevatten.  

  De toelichting gaat niet in op de wijze van toetsing aan de noodzaak bij verdere  verwerking voor 

 

andere taken van de Nza. 
In de keten van gegevensverstrekking zorgaanbieders-ziektekostenverzekeraars-NZa ontbreekt het 
aan een helder beeld over het invulling geven aan informatieverplichtingen jegens betrokkenen. De 
toelichting kan hiervoor worden benut.  

 
Strekking van het concept  
 
De regeling strekt er toe te bepalen welke declaratiegevens, met welke frequentie, door 
ziektekostenverzekeraars - al dan niet met tussenkomst van Vektis – moeten worden aangeleverd aan de 
NZa. In artikel 4 van de Regeling worden de aan te leveren  sectorale declaratiesets benoemd en in bijlage 1 
van de Regeling is per gegevensset een volledig overzicht van informatie-elementen te vinden die aan de 
de NZa moeten worden aangeleverd. De in dit kader door de NZa te ontvangen gegevens zijn niet direct 

  

 

1 

 

 

Datum 
8 juli 2024 

Ons kenmerk 
z2024-007837 

 
herleidbaar. In de stroom van de aanlevering door ziektekostenverzekeraars via ZorgTTP worden die 
gegevens door ZorgTTP ontdaan van direct herleidbare persoonsgegevens en gepseudonimiseerd. In een 
andere aanleveringsstroom is geen sprake van direct herleidbare gegevens, waardoor aanlevering via 
ZorgTTP en pseudonimisering ook niet nodig is. In de toelichting is aangegeven dat de NZa wel de vier 
cijfers van de postcode van de client, het geboortejaar en het geboortekwartaal ontvangt. 
 
Wetgevingstoets   
 
Onderbouwing noodzaak van aard en omvang van aan te leveren gegevenssets  
In de toelichting bij de Regeling wordt volstaan met een stelling dat sprake is van een noodzaak tot 
verwerking van de – in de Regeling gespecificeerde – gegevenssets, zonder dat dit verder wordt 
onderbouwd. Ook wordt niet voorzien in een verdere specificatie van welke taken, in welke specifieke 
sector(-en) die noodzaak met zich meebrengen.   
De AP constateert dat de NZa daarmee niet voldoet aan een op haar rustende verantwoordelijkheid om 
inzichtelijk te maken en te onderbouwen dat de in de Regeling opgenomen specificaties en  
concretiseringen van de (wettelijke) verplichting tot verstrekkinging noodzakelijk zijn voor de uitvoering 
van de wet. De nu gegeven toelichtingen en verwijzingen naar taken op grond van de Wet marktordening 
gezondheidszorg (Wmg) zijn daarvoor te generiek. De NZa biedt zo onvoldoende inzicht in de 
(ongetwijfeld bij de NZa intern opgestelde en gehanteerde) kaders met criteria voor de bepaling van de 
aard en omvang van de onderscheiden declaratieset.  
 
De AP concludeert dat de toelichting moet worden aangevuld met de hoofdlijnen van het algemeen ter 
zake gehanteerde beleidskader en de daarin opgenomen criteria.   
 
Informatieverstrekking over potentiele, verdere verwerking door de NZa van verzamelde persoonsgegevens 
In de toelichting bij de Regeling aanlevering declaratiegegevens ziektekostenverzekeraars (maar ook in 
een aantal andere Regelingen) is een passage opgenomen die refereert aan– mogelijke – verdere 
verwerking door de NZa van verkregen persoonsgegevens voor de andere taken van de NZa. In algemene 
zin wordt hier wel aangegeven dat er sprake is van zo’n bevoegdheid van de Nza, maar niet wordt 
toegelicht of en zo ja hoe bij een eventuele verdere verwerking wordt getoetst aan de noodzaak van die 
verdere verwerking met een bepaalde aard of omvang voor een specifieke, andere taak van de NZa. In zo’n 
toetsing aan en onderbouwing van de noodzaak dient in concrete situaties van verdere verwerking wel te 
zijn voorzien.  
 
De AP concludeert dat de NZa inzchtelijk moet maken dat hier op gepaste wijze mee wordt omgegaan door 
in de toelichting de hoofdlijnen te schetsten van criteria en procedures bij toetsing van de noodzaak tot 
verder verwerken voor andere taken. 
 
Vormgeving aan verantwoordelijkheden voor het informeren van betrokkenen over de verwerking van hun 
persoonsgegevens door de NZa. 
De verplichte verstrekking van declaratiegegevens door ziektekostenverzekeraars aan de NZa zal bij 
betrokkenen veelal niet bekend zijn. Indien dit wel bekend wordt zal dat mogelijk tot vragen, onrust en 

 

 

2/4 

 

 

Datum 
8 juli 2024 

Ons kenmerk 
z2024-007837 

 
misvattingen kunnen leiden. De AP constateert daarbij dat er geen helder beeld is over de invulling die in 
de keten zorgaanbieder-ziektekostenverzekeraar-NZa wordt gegeven c.q. zou moeten worden gegeven 
aan de respectievelijke verantwoordelijkheden voor het informeren van betrokkenen ter naleving van de   
artikelen 13 en 14 van de AVG). Ook in deze toelichting wordt over deze kwestie geen duidelijkheid 
geboden zodat een belangrijke gelegenheid om de gegevensverwerking door de NZa voor haar 
taakuitoefening transparant(-er) te maken en daarmee mogelijkerwijs ook begrip en draagvlak te 
verwerven of te behouden wordt gemist. 
 
De AP adviseert de NZa de toelichting op dit punt aan te vullen.  
 
Werklast AP 
De AP merkt op dat het concept naar verwachting niet zal nopen tot extra inzet door de AP. 
 
Openbaarmaking 
Deze wetgevingstoets wordt binnen twee weken op de website van de AP gepubliceerd. 
 
Hoogachtend, 
Autoriteit Persoonsgegevens, 
 
 
 
Aleid Wolfsen 
voorzitter 
 
 

 

 

 

3/4 

 

 

Datum 
8 juli 2024 

Ons kenmerk 
z2024-007837 

 

 
 
 

-Bijlage  

--*-- 

 

Toetsingskader AP 
 
 
De AP beziet of het concept met betrekking tot de verwerking van persoonsgegevens strookt met het 
Handvest van de Grondrechten van de Europese Unie (EU), de AVG (Verordening 2016/679) of  de 
Richtlijn politie en Justitie (richtlijn 2016/680), de algemene rechtsbeginselen van de EU en het overige 
relevante recht, waarbij onder meer voldoende aannemelijk moet zijn gemaakt dat voldaan wordt aan het 
evenredigheidsbeginsel, doordat: 
1.  het concept geschikt is om de nagestreefde doelstelling van algemeen belang of de bescherming van de 

rechten en vrijheden van anderen te verwezenlijken (geschiktheid); 

2.  het doel niet redelijkerwijs even doeltreffend kan worden bereikt op een andere wijze, die de 

grondrechten van de betrokkenen minder aantast (subsidiariteit); 

3.  de inmenging niet onevenredig is aan dat doel, wat met name een afweging impliceert van het belang 

van het doel en de ernst van de inmenging (proportionaliteit); 

4.  het concept voldoende duidelijk en nauwkeurig is over de reikwijdte en in de toepassing voorspelbaar 

is (rechtszekerheid); 

5.  het concept voldoende aangeeft in welke omstandigheden en onder welke voorwaarden 

persoonsgegevens kunnen worden verwerkt, en aldus waarborgt dat de inmenging tot het strikt 
noodzakelijke wordt beperkt (inhoudelijke en procedurele waarborgen) en 

6.  het concept verbindend is naar nationaal recht (verbindendheid naar nationaal recht). 

 

De AP slaat daarbij in het bijzonder acht op de rechten van betrokkenen en de overeenstemming van het 
concept met artikel 6, eerste en derde lid, en 9, van de AVG (Verordening 2016/679), dan wel 8 en 10 van 
de Richtlijn politie en Justitie (richtlijn 2016/680) en met de in artikel 5 van de AVG dan wel artikel 4 van 
de Richtlijn vastgestelde beginselen. Hieruit volgt onder andere dat:  
(a)  verwerkingen rechtmatig, behoorlijk en transparant moeten zijn ten aanzien van de betrokkene;  
(b)  dat persoonsgegevens alleen mogen worden verzameld voor welbepaalde, nadrukkelijk omschreven en 

gerechtvaardigd doeleinden; en  

(c)  verwerkingen toereikend zijn, ter zake dienend en beperkt moeten zijn  tot wat voor de doeleinden  noodzakelijk is. 
 
 
 
 

--*-- 

 

 

4/4 

