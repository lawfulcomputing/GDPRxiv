 

 
De Minister van VWS 
Postbus 20350 
2500 EJ  DEN HAAG 
 

 

 

Datum 
28 november 2023 
 
 

Ons kenmerk 
2023-226557 
 
 
 
 

 
Onderwerp 
Wetsvoorstel opvraagbaarheid gegevens bij spoedeisende zorg 
 

 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 

 

 

Uw brief van 
4 juli 2023 
 
Uw kenmerk 
3627862-1050433-DICIO 
 

 

Geachte heer Kuipers, 
 
 
Bij brief van 4 juli 2023 is de Autoriteit Persoonsgegevens (AP) op grond van het bepaalde in artikel 36, 
vierde lid, van de Algemene verordening gegevensbescherming (AVG), geraadpleegd over het 
wetsvoorstel houdende regels inzake het direct opvraagbaar maken van gegevens ten behoeve van het 
verlenen van spoedeisende zorg (hierna: het concept). 
 
De AP heeft een aantal opmerkingen over het concept en adviseert daarmee rekening te houden.  
 
 
Strekking van het concept  
 
Met dit wetsvoorstel wordt geregeld dat bij amvb aangewezen zorgaanbieders er op moeten toezien dat 
onder hen ressorterende zorgverleners bij amvb aangewezen gegevens direct opvraagbaar maken1, tenzij 
goed hulpverlenerschap zich hiertegen verzet of de persoonlijke levenssfeer van een ander wordt 
geschaad.2 Het is aan de zorgaanbieders zelf om te bepalen op welke manier aan deze plicht wordt voldaan: 
dit kan, maar hoeft niet, door de gegevens beschikbaar te stellen via een elektronisch uitwisselingssysteem 
(EUS)3 als bedoeld in de Wet aanvullende bepalingen verwerking persoonsgegevens in de zorg (Wabvpz). 
 

                                                                        
1 Artikel 4, eerste lid. 
2 Artikel 5. 
3 Feitelijk het Landelijk Schakelpunt (LSP). 

  

 

1 

 

 

Datum 
28 november 2023 

Ons kenmerk 
2023-226557 

 
De gegevens die (verplicht) direct opvraagbaar zijn gemaakt, mogen op grond van dit wetsvoorstel enkel 
worden opgevraagd door zorgverleners die ressorteren onder bij amvb aangewezen categorieën 
zorgaanbieders in het geval van spoedeisende zorg.4 Daarbij heeft de cliënt op het moment dat 
spoedeisende zorg nodig is de mogelijkheid om opvraging van de gegevens te beperken5, tenzij sprake is 
van “code zwart”.6 
 
Advies  
 
Grondslag: toestemming of wettelijke verplichting?7  
In de memorie van toelichting wordt vastgesteld dat de noodzakelijke gegevens over een cliënt in geval van 
spoedeisende zorg direct opvraagbaar moeten zijn om deze zorg adequaat te kunnen verlenen. Daarna 
wordt uitgebreid ingegaan op de vraag welke grondslag is aangewezen voor gegevensuitwisseling ten 
behoeve van spoedeisende zorg: toestemming of wettelijke verplichting?  
 
Geconstateerd wordt dat de (bestaande) eis dat een patiënt vooraf toestemming geeft voor verstrekking 
van gegevens door zijn zorgverlener via een EUS niet per se in de weg hoeft te staan aan de 
beschikbaarheid van deze gegevens bij de spoedeisende zorg. Er zijn echter – volgens de memorie van 
toelichting8 – omstandigheden waardoor de (impliciete) ambitie om van “nagenoeg alle mensen in 
Nederland”9 de vereiste10 toestemming te verkrijgen niet kan worden bereikt: 
 

1.  Een groot deel van de Nederlandse burgers heeft op dit moment (nog) niet aangegeven al dan niet 

akkoord te zijn met beschikbaarstelling van zijn gegevens via EUS. 

2.  Toestemmingen die wèl zijn gegeven, zijn niet toereikend voor alle spoedzorgprocessen, 

bijvoorbeeld omdat de toestemming niet voorziet in uitwisseling met een ziekenhuis.11 
3.  Communicatie-campagnes die de patiënt oproepen om toestemming te geven, vragen 

aanzienlijke inspanningen van zorgaanbieders, zorgverleners en VZVZ en bleken tot nu toe 
onvoldoende effectief. 

                                                                        
4 Artikelen 7, 8 en 9, eerste lid. 
5 Artikel 9, eerste lid, aanhef en onder b. Onder “beperken” moet mede worden verstaan: geheel blokkeren. 
6 Artikel 10. Onder “code zwart” wordt verstaan: een nationaal afgekondigde crisissituatie waarbij de capaciteit op de intensive care in 
relatie tot het benodigd aantal faciliteiten zodanig tekortschiet, dat triage op medische inhoudelijke overwegingen, overwegingen in het 
medisch domein of het professionele oordeel van de verantwoordelijke zorgverlener geen oplossing meer biedt.  
7 Zie voor een uitgebreide analyse van het relevant juridisch kader het AP advies van 25 februari 2021 (zaaknummer z2020-17310): 
Advies elektronische raadpleging gegevens COVID-19 | Autoriteit Persoonsgegevens. 
8 MvT p. 7-9. 
9 MvT p. 8. 
10 Zie artikel 4, elfde lid, AVG. 
11 Lange tijd werd enkel toestemming aan cliënten gevraagd voor het beschikbaar stellen van: 
- de Professionele samenvatting door huisartsen ten behoeve van waarneming door een andere arts - bijvoorbeeld door een 
waarnemend huisarts op de HAP. De Vereniging van Zorgaanbieders voor Zorgcommunicatie (hierna: VZVZ) geeft aan dat in mei 2023 
ongeveer 9,7 miljoen mensen hiervoor toestemming hebben verleend. 
- Recente medicatiegegevens door apothekers aan (waarnemend) huisartsen (bijvoorbeeld op de HAP), (poli)apotheken en artsen in 
ziekenhuizen en andere instellingen. VZVZ geeft aan dat in mei 2023 ongeveer 14,1 miljoen mensen hiervoor toestemming hebben 
verleend. 

 

 

2/5 

 

 

Datum 
28 november 2023 

Ons kenmerk 
2023-226557 

 

4.  Het door de patiënt online geven van (gespecificeerde) toestemming blijkt tot nu toe een (te) hoge 

drempel.   

 
Hetgeen hieromtrent in de memorie van toelichting naar voren wordt gebracht moet aannemelijk worden 
geacht. Daarnaast is het, gezien het karakter van “spoedeisende zorg”12 en de noodzaak hierbij over relevante 
gegevens  te  beschikken,  onwaarschijnlijk13  dat  een  patiënt  daadwerkelijk  wenst  dat  zijn  gegevens  niet 
mogen  worden  ingezien  door  de  spoedeisende  zorg.  In  zo’n  geval  ligt  een  opt-out  systeem  zoals 
voorgesteld14 inderdaad meer voor de hand. 
 
 Wèl rekening houden met reeds bij LSP geregistreerd bezwaar tegen uitwisseling 
Het concept houdt geen rekening met de situatie dat een patiënt toestemming voor uitwisseling via het 
Landelijk Schakelpunt (LSP) eerder uitdrukkelijk heeft geweigerd en dit bezwaar heeft geregistreerd. 
 
In dat geval zal deze weigering ook in spoedeisende situaties gerespecteerd moeten worden.  
 
De AP adviseert deze uitzondering toe te voegen aan artikel 5, eerste lid. 
 
”Overwegende bedenkingen” 
Artikel 9, eerste lid, aanhef en onder b, bepaalt - voor zover hier van belang - dat een zorgverlener geen 
gegevens mag opvragen als de cliënt hiertegen overwegende bedenkingen heeft. 
 
Met de enkele toevoeging van het bijvoeglijk naamwoord “overwegende” is niet duidelijk waartegen dit 
dan zou moeten worden afgewogen. Los hiervan blijft – ook in de memorie van toelichting – volledig in 
het midden waarom deze toevoeging überhaupt noodzakelijk zou zijn. Voor een geldige opt-out is het 
uiten van een bedenking (ofwel bezwaar) immers voldoende. 
 
De AP adviseert “overwegende” in artikel 9, onder b, te schrappen. 
 
Behandelverbod moet ook in dataset 
Artikel 2 van het concept bepaalt dat – voor zover hier van belang – bij amvb gegevens worden 
aangewezen die noodzakelijk zijn voor het verlenen van goede spoedeisende zorg. 
 
Van sommige patiënten is een zogenaamd behandelverbod15 opgenomen in het medisch dossier. Zo’n 
behandelverbod is juist ook bijzonder relevant in de context van spoedzorg: vaak zal de patiënt zijn wil ter 
plekke niet kunnen uiten. Bij een toepasselijk behandelverbod is raadpleging van (overige) medische 
gegevens uiteraard niet meer nodig. 
 

                                                                        
12 Artikel 1, eerste lid. 
13 Maar niet onmogelijk. 
14 Het concept biedt echter alleen een mogelijkheid van bezwaar tegen het opvragen, niet tegen het ter beschikking stellen van de 
gegevens. Zie hierover ook de volgende paragraaf. 
15 Zie bijvoorbeeld Schriftelijk behandelverbod (nvve.nl). 

 

 

3/5 

 

 

Datum 
28 november 2023 

Ons kenmerk 
2023-226557 

 
De AP adviseert het behandelverbod – indien aanwezig - ook opvraagbaar te maken conform artikel 4, 
eerste lid, opdat bij het verlenen van spoedeisende hulp hiermee rekening kan worden gehouden en 
daarbij zo mogelijk te voorkomen dat bij een toepasselijk behandelverbod toch (overige) medische 
gegevens worden opgehaald.   
 
Beveiliging/architectuur 
Artikel 4, eerste lid, verplicht de zorgverlener de bij amvb aangewezen gegevens uiterlijk binnen 24 uur  
nadat hij deze onder zich heeft gekregen “direct opvraagbaar”16 te maken voor spoedeisende zorgverlening. 
 
Deze informatie moet dus voor alle patiënten continu aanwezig zijn (iedereen kan immers in een 
spoedeisende situatie belanden), terwijl het alleen in de uitzonderlijke situatie van spoed wordt gebruikt. 
Dit creëert mogelijk een omvangrijk beveiligingsrisico. De memorie van toelichting besteedt hieraan geen 
aandacht. 
 
De AP adviseert in de memorie van toelichting aandacht te besteden aan de beveiligingsrisico’s van deze 
continue beschikbaarheid van de bedoelde gegevens. 
 
Definitie van “spoedeisende zorg” 
In het concept is ervoor gekozen om het begrip “spoedeisende zorg” te gebruiken in plaats van het reeds 
bestaande begrip “acute zorg”.17 De reden hiervoor is, volgens de memorie van toelichting, dat de 
voorgestelde definitie aansluit bij het medisch-inhoudelijk oordeel van de zorgverlener, en de definitie van 
“acute zorg” in de Wet kwaliteit , klachten en geschillen zorg (Wkkgz) in plaats daarvan aansluit bij de 
beleving van een cliënt op het moment van de zorgvraag.18  
 
Dit is echter onjuist. “Acute zorg” wordt in de Wkkgz gedefinieerd als “zorg in verband met een ervaren of 
geobserveerde mogelijke ernstige of een op korte termijn levensbedreigende situatie […][cursivering 
AP].”19 Het bezwaar dat de Wkkgz uitgaat van de beleving van de cliënt in plaats van het medisch-
inhoudelijk oordeel van de zorgverlener speelt dus niet.  
 
Maar kennelijk is het de bedoeling is dat het alleen kan gaan om het medisch-inhoudelijk oordeel van de 
zorgverlener, en dus niet óók om de beleving van de cliënt. De vraag is dan of  de definitie van  “acute zorg” 
in de Wkkgz eigenlijk wel correct is.20 
 

                                                                        
16 Wat onder ‘direct’ moet worden verstaan is afhankelijk van het specifieke geval en wordt overgelaten aan het oordeel van de 
betrokken zorgverleners […] Daarbij is het wenselijk dat de […] gegevens zonder uitstel worden aangeleverd, maar in ieder geval 
binnen een tijdsframe van maximaal een half uur” (MvT p. 12). 
17 Artikel 1, eerste lid, Wet kwaliteit , klachten en geschillen zorg. 
18 MvT p. 22. 
19 Artikel 1, eerste lid, Wet kwaliteit , klachten en geschillen zorg. 
20 Het lijkt erop dat in deze definitie het subjectieve element uit de definitie van “acute zorgvraag “ uit het RVZ advies 2003 is 
overgenomen terwijl de daarin opgenomen definitie van “acute zorg” dit element niet bevat  (Advies Acute Zorg, Raad voor de 
Volksgezondheid en Zorg, 2003, p. 5). 

 

 

4/5 

 

 

Datum 
28 november 2023 

Ons kenmerk 
2023-226557 

 
Los hiervan moet worden opgemerkt dat het introduceren van het begrip “spoedeisende zorg” naast het 
eerder wettelijk gedefinieerde “acute zorg” de leesbaarheid en kenbaarheid van de wet niet ten goede 
komen. Beide begrippen hebben in het normale spraakgebruik immers dezelfde betekenis.21 In het 
algemeen is het dan beter uniformiteit na te streven en één begrip te hanteren. 22 
 
De AP adviseert aan het bovenstaande passende aandacht te schenken. 
 
 
Werklast AP  
 
Aannemelijk is dat het concept de AP zal nopen tot beperkte extra inzet.23  Deze inzet is nog niet 
verdisconteerd in de financiering van de AP. Dit zal voorafgaand aan inwerkingtreding in overleg met de 
Minister voor Rechtsbescherming - als verantwoordelijke voor de begroting ten laste waarvan de AP 
wordt gefinancierd - moeten worden geadresseerd. Om die reden wordt afschrift van dit advies gezonden 
aan de Minister voor Rechtsbescherming. 
 
Openbaarmaking 
 
Dit advies wordt binnen twee weken op de website van de AP gepubliceerd. 
 
 
Hoogachtend,  
Autoriteit Persoonsgegevens,  
 
 
Aleid Wolfsen  
voorzitter 
 

                                                                        
21 Zowel “acuut” als “spoedeisend” betekent “een onmiddellijke oplossing vragend”. 
22 Zie ook Aanwijzing voor de regelgeving 3.7.1. 
23 Zie ook MvT p. 44-45: “[H]ier geldt dat deze taken in het verlengde [liggen] van de taken die de AP al heeft in het kader van de AVG en 
UAVG. Dit maakt dat deze taak niet veel (personele) effecten hoeft te hebben voor de AP”. 

 

 

5/5 

