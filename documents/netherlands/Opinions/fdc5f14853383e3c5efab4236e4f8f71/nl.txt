 

 
De Minister van Sociale Zaken en Werkgelegenheid 
Postbus 90801 
2509 LV DEN HAAG 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 
 

 

 

 

Datum 
22 augustus 2023 
 
 

Ons kenmerk 
z2023-02910 
 
Contactpersoon 
  
 

Uw brief van 
7 juli 2023 
 
Uw kenmerk 
2023-0000330686 
 

 
Onderwerp 
Advies over het concept voor de Wet meer zekerheid flexwerkers 
 
 

 

Geachte mevrouw Van Gennip, 
 
Bij brief van 7 juli 2023 is de Autoriteit Persoonsgegevens (AP) op grond van het bepaalde in artikel 36, 
vierde lid, van de Algemene verordening gegevensbescherming (AVG), geraadpleegd over het concept 
voor het Voorstel van wet houdende wijziging van Boek 7 van het Burgerlijk Wetboek, de Wet allocatie 
arbeidskrachten door intermediairs en de Wet financiering sociale verzekeringen teneinde aan flexibele 
arbeidskrachten meer zekerheden te verschaffen over werk en inkomen (Wet meer zekerheid flexwerkers) 
(hierna: het concept). 
 
Beoordeling van de persoonsgegevens aspecten van het concept geeft de AP aanleiding tot het maken van 
een opmerking.  
 
Strekking van het concept  
 
De strekking van dit concept is kort samengevat en voor zover hier van belang:  
(1) dat nuluren-/oproepcontracten niet meer zijn toegestaan; en 
(2) dat de ketenbepaling, die regelt wanneer elkaar opvolgende arbeidsovereenkomsten voor bepaalde tijd 
overgaan in een arbeidsovereenkomst voor onbepaalde tijd, wordt aangescherpt.1  
 
Deze aanpassingen gelden niet voor scholieren en studenten die gemiddeld ten hoogste 12 uur per week 
(onderdeel 2 van het concept) respectievelijk 16 uur per week (onderdeel 1 van het concept) werken. 
Onder “scholieren en studenten” vallen werknemers die nog geen 18 jaar zijn, dan wel staan ingeschreven 
bij een school in de zin van de Leerplichtwet of bij een erkende mbo-/hbo-/wo-instelling. 
 
                                                                        
1 De ketenregeling geldt nu niet als er een tussenpoos van meer dan zes maanden tussen twee arbeidsovereenkomsten voor bepaalde 
tijd wordt aangehouden (artikel 7:668a, eerste lid, van het Burgerlijk Wetboek; zie met betrekking tot uitzendovereenkomsten tevens 
artikel 7:691, eerste en vierde lid, van het Burgerlijk Wetboek ). Het concept wijzigt die termijn van zes maanden naar 60 maanden. 

  

 

1 

 

 

Datum 
22 augustus 2023 

Ons kenmerk 
z2023-02910 

 
De verwerking van persoonsgegevens vindt plaats wanneer de werkgever zich ervan vergewist dat de 
werknemer staat ingeschreven bij een erkende onderwijsinstelling. Deze controle geschiedt aan de hand 
van een bewijs van inschrijving over het lopende studiejaar. Op het inschrijvingsbewijs staan de volgende 
persoonsgegevens: naam, geboortedatum en studentnummer. De werknemer vraagt het bewijs van 
inschrijving op bij de onderwijsinstelling en/of het DUO-portaal en levert dit bij de werkgever aan.2  
 
Advies 
 
Met betrekking tot onderdeel (1) van het concept staat in de toelichting dat de werkgever het bewijs van 
inschrijving bij het aangaan van een nuluren-/oproepcontract met een werknemer van 18 jaar of ouder 
moet controleren. De controle moet na één jaar en bij de start van een nieuw studiejaar worden herhaald.3  
 
Ten aanzien van onderdeel (2) van het concept wordt echter niet vermeld op welk(e) moment(en) de 
werkgever het bewijs van inschrijving mag/moet controleren. Op dit punt is het concept voor wat betreft 
de verwerking van persoonsgegevens in de toepassing niet voldoende voorspelbaar.  
 
De AP adviseert om in de toelichting voor wat betreft onderdeel (2) van het concept te verduidelijken op 
welk(e) moment(en) de werkgever het bewijs van inschrijving mag/moet controleren.  
  
Werklast AP 
 
De AP merkt op dat het concept naar verwachting niet zal nopen tot extra inzet door de AP.  
 
Openbaarmaking 
 
De AP is voornemens dit advies niet eerder dan na vier weken openbaar te maken op de website 
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen 
bezwaar bestaat.  
 
Hoogachtend,  
Autoriteit Persoonsgegevens,  
 
 
 
Aleid Wolfsen  
voorzitter 
 
 

                                                                        
2 Zie par. 4.2.6 van de toelichting op het concept.  
3 Zie par. 4.2.6 van de toelichting op het concept. Als de werknemer jonger is dan 18 jaar, kan op basis van leeftijd een nuluren-/ 
oproepcontract worden aangeboden. Hiervoor heeft de werkgever het legitimatiebewijs als bewijsstuk. 

 

 

2/2 

