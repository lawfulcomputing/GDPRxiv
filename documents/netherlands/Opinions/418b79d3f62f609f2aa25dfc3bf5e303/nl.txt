 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Staatssecretaris van Volksgezondheid, Welzijn en Sport, 
Postbus 20350 
2500 EJ DEN HAAG 
 

 

 

 

 

Datum 
27 juli 2023 
 
 

Ons kenmerk 
z2023-02457 
 
Contactpersoon 
 
 

Uw brief van 
26 april 2023 
 
Uw kenmerk 
3582893-1046898-WJZ 
 

 
Onderwerp 
Aanvullend advies wetsvoorstel Verbetering beschikbaarheid jeugdzorg  
 

 

 

Geachte heer Van Ooijen,  
 
Bij brief van 26 april 2023 is de Autoriteit Persoonsgegevens (AP) op grond van het bepaalde in artikel 36, 
vierde lid, van de Algemene verordening gegevensbescherming (AVG), geraadpleegd over het concept 
voor het wetsvoorstel verbetering beschikbaarheid jeugdzorg (hierna: het concept). 
 
Het wetsvoorstel is in een eerdere fase ter advisering aan de AP voorgelegd (kenmerk advies: z2020-
12810) en is opnieuw voorgelegd in verband met wijzigingen in voorgestelde bepalingen over de 
verwerking van persoonsgegevens. Dit aanvullende advies van de AP ziet op het gewijzigde onderdeel en 
laat het eerder gegeven advies onverlet.  
 
De AP beoordeelt of het concept met betrekking tot de verwerking van persoonsgegevens strookt met het 
Handvest van de Grondrechten van de Europese Unie (EU), de algemene rechtsbeginselen van de EU, de 
AVG en het overige relevante recht, waarbij onder meer voldoende aannemelijk moet zijn gemaakt dat 
voldaan wordt aan het evenredigheidsbeginsel, doordat: 
• 
van de rechten en vrijheden van anderen te verwezenlijken (1. geschiktheid); 
• 
grondrechten van de betrokkenen minder aantast (2. subsidiariteit); 
• 
belang van het doel en de ernst van de inmenging (3. proportionaliteit) 
• 
voorspelbaar is (4. rechtszekerheid); 

het concept geschikt is om de nagestreefde doelstelling van algemeen belang of de bescherming 

de inmenging niet onevenredig is aan dat doel, wat met name een afweging impliceert van het 

het doel niet redelijkerwijs even doeltreffend kan worden bereikt op een andere wijze, die de 

het concept voldoende duidelijk en nauwkeurig is over de reikwijdte en in de toepassing 

  

 

1 

 

 

Datum 
27 juli 2023 

Ons kenmerk 
z2023-02457 

het concept verbindend is naar nationaal recht (6. verbindendheid naar nationaal recht). 

 
het concept voldoende aangeeft in welke omstandigheden en onder welke voorwaarden 
• 
persoonsgegevens kunnen worden verwerkt, en aldus waarborgt dat de inmenging tot het strikt 
noodzakelijke wordt beperkt (5. inhoudelijke en procedurele waarborgen); en 
• 
 
Advies 
 
De AP heeft ten aanzien van het concept bezwaren die zien op de onderbouwing van de noodzaak om 
gepseudonimiseerde gegevens te gebruiken (punt 2) en op de afbakening van strafrechtelijke gegevens in 
de wet (punt 4).  
 
Strekking van het concept  
 
Het concept beoogt met de wijzigingen ten opzichte van de voorgaande versie de Nederlandse 
Zorgautoriteit (NZa) te belasten met nieuwe onderzoeks- en toezichtstaken. De NZa kan op grond van het 
concept stelselonderzoek doen naar de beschikbaarheid van jeugdzorg. Daarnaast heeft de NZa op grond 
van het concept de taak om vroeg risico’s te signaleren in het kader van de beschikbaarheid van zorg. Tot 
slot heeft de NZa de taak om toezicht te houden op de regels over transparante financiële bedrijfsvoering 
en de openbare jaarverantwoording. Voor deze drie taken kan het noodzakelijk zijn om persoonsgegevens 
te verwerken.  
 
Advies  
 
Minder ingrijpende alternatieven voor verwerking persoonsgegevens 
Het concept voorziet in artikel 71d in een grondslag voor verwerking van persoonsgegevens door de NZa in 
het kader van het stelselonderzoek. Voor dit onderzoek kan de NZa persoonsgegevens van jeugdigen en 
hun ouders opvragen. Hier gaat het onder andere ook om de verwerking van gezondheids- en 
strafrechtelijke gegevens. De NZa doet dit onderzoek om de beschikbaarheid van de jeugdzorg in kaart te 
brengen. Inzicht hierin kan gemeenten helpen bij het vervullen van hun taken en is relevant voor het Rijk 
voor het functioneren van het jeugdstelsel als geheel, aldus het concept. De memorie van toelichting 
beargumenteert waarom gepseudonomiseerde gegevens noodzakelijk zijn en geanonimiseerde gegevens 
niet volstaan: “Bij geanonimiseerde gegevens is het niet mogelijk om de gegevens over een jeugdige in verschillende 
bestanden of over verschillende perioden met elkaar in verband te brengen.”1 
Daarnaast schrijft de memorie van toelichting: “Verkend is of de NZa (…) gebruik zou kunnen maken van de 
statistieken of rapportages van het Centraal Bureau voor de Statistiek (CBS), dan wel de onderliggende data. Uit de 
verkenning is geconcludeerd dat niet kan worden volstaan met het gebruik van deze gegevens. Er ontbreken noodzakelijke 
gegevens."2 
 
De verwerkingsgrondslag ziet op gegevens die een inmenging zijn in het privéleven van jeugdigen en hun 
ouders ten behoeve van inzicht in de beschikbaarheid van jeugdzorg. Het is denkbaar dat de 
beschikbaarheid van jeugdzorg ook inzichtelijk kan worden gemaakt door steekproefsgewijs onderzoek te 

                                                                        
1 Pagina 30 van de memorie van toelichting van het concept. 
2 Pagina 31 van de memorie van toelichting van het concept. 

 

 

2/5 

 

 

Datum 
27 juli 2023 

Ons kenmerk 
z2023-02457 

 
doen naar bijv. de gemiddelde wachttijd of het gemiddeld aantal personen op de wachtlijst. De memorie 
van toelichting zet weliswaar uiteen dat statistieken van het CBS zijn verkend, maar hieruit blijkt niet of 
ook is overwogen of het mogelijk is om de gewenste informatie beschikbaar te maken bij het CBS.3 De 
genoemde opties zijn alternatieven waarbij gegevens op een geaggregeerd niveau worden gebruikt. Dit zou 
kunnen leiden tot hetzelfde of een vergelijkbare mate van inzicht met een beperktere inbreuk op de 
grondrechten van cliënten en hun ouders. Met het oog op de subsidiariteit van de verwerking zou in de 
toelichting opgenomen moeten worden waarom deze minder vergaande inbreuken niet (voldoende) 
doeltreffend zouden kunnen zijn.  
 
De AP adviseert om uitgebreider toe te lichten waarom specifiek de gepseudonimiseerde gezondheid- en 
strafrechtelijke gegevens nodig zijn voor inzicht in de beschikbaarheid van jeugdzorg.  
 
Doorbreking van de geheimhoudingsverplichting 
Toepassing van artikel 71d heeft een doorbreking van de geheimhoudingsplicht die op jeugdhulpverleners 
rust tot gevolg.4De geheimhouding wordt ook in het tuchtrecht van groot belang geacht. Deze doorbreking 
leidt tot een ingrijpende inmenging in het privéleven van jeugdigen en hun ouders. Alleen gewichtige 
maatschappelijke belangen kunnen deze doorbreking rechtvaardigen. In de memorie van toelichting is 
deze afweging niet inzichtelijk gemaakt. 
 
De AP adviseert om in de memorie van toelichting in te gaan op de doorbreking van de 
geheimhoudingsplicht van jeugdzorgverleners. 
 
Strafrechtelijke gegevens en gegevens betreffende de gezondheid 
Artikel 71d van het concept voorziet in een verwerkingsgrondslag om persoonsgegevens te verwerken ten 
behoeve van het stelselonderzoek. Deze persoonsgegevens betreffen onder andere gezondheidsgegevens 
en gegevens van strafrechtelijke aard. De memorie van toelichting van het concept specificeert de 
persoonsgegevens nader op pagina 30: “(...) gegevens over gezondheid (soort voorziening) en gegevens van 
strafrechtelijke aard (inzet jeugdreclassering).”5 
 
De grondslag voor verwerking in artikel 71d van het concept is daarmee veel ruimer dan blijkens de 
toelichting noodzakelijk is. Omdat het bijzondere en gevoelige gegevens betreft is het van belang de 
verwerking ervan zo nauwkeurig mogelijk af te bakenen, ook in de wet.6 Zonder afbakening in de wet kan 
de indruk ontstaan dat verwerking van andere strafrechtelijke gegevens of gegevens betreffende de 
gezondheid (ook) gerechtvaardigd is. De afbakening van de te verwerken gegevens is een van de 
maatregelen of waarborgen die noodzakelijk zijn, als bedoeld in artikel 9, eerste lid, onderdeel g, en artikel 
10 van de AVG. 
 
De AP adviseert in de wetstekst van artikel 71d op te nemen welke gegevens betreffende de gezondheid en 
welke strafrechtelijke gegevens kunnen worden verwerkt. 
 
                                                                        
3 Conform de wettelijke taak van het CBS (artikel 3, tweede lid, onder a, Wet op het Centraal bureau voor de statistiek).  
4 Zie o.m. artikel 7.3.11 van de Jeugdwet en artikel 5.3.3, van de Wet maatschappelijke ondersteuning 2015. 
5 Pagina 30 van de memorie van toelichting van het concept.  
6 Ook mede gelet op artikel 2.23 van de Aanwijzingen voor de regelgeving.  

 

 

3/5 

 

 

Datum 
27 juli 2023 

 

Ons kenmerk 
z2023-02457 

Bewaartermijn  
De memorie van toelichting stelt dat de NZa zich houdt aan bewaar- en vernietigingstermijnen zoals 
genoemd in de selectielijst.7 
 
Het stelselonderzoek verwerkt (gepseudonimiseerde) gezondheids- en strafrechtelijke gegevens van 
cliënten en hun ouders. Het concept geeft geen redenen voor de keuze van de bewaar- en 
vernietigingstermijnen uit de selectie, terwijl deze termijnen op een lange periode zien en ook van 
toepassing zijn op gegevens betreffende de gezondheid of van strafrechtelijke aard.   
 
De AP geeft in overweging specifieke bewaartermijnen in de wetgeving vast te leggen dan wel in de 
memorie van toelichting uiteen te zetten welke algemene termijnen volgens de selectielijst gelden en 
waarom deze ook voor deze verwerkingen adequaat zijn.  
 
Verwijzing naar artikel 8 Europees Verdrag van de Rechten van de Mens (EVRM) 
In paragraaf 7 van de memorie van toelichting van het concept wordt beargumenteerd waarom de 
grondslagen van het concept passen binnen de AVG, artikel 8 EVRM en artikel 10 van de Grondwet.  
 
De AP merkt op dat een verwijzing naar artikel 8 van het Handvest van de grondrechten van de Europese 
Unie ten onrechte ontbreekt. De verwijzing naar het Handvest is passend, omdat dit artikel direct het recht 
op de bescherming van persoonsgegevens betreft en niet in meer algemene zin het oog heeft op de 
meeromvattende recht op eerbiediging van het privéleven en van het familie- en gezinsleven, zoals dat is 
neergelegd in artikel 7 van het Handvest en het daarmee corresponderende artikel 8 van het EVRM. Bij de 
opname van een passage over artikel 8 van het Handvest kan overwogen worden de passage die verwijst 
naar artikel 8 van het EVRM te beperken of te vervangen. 
 
De AP adviseert om de memorie van toelichting op dit punt aan te passen. 
 
Hergebruik van cliëntgegevens 
Volgens de memorie van toelichting is “hergebruik van verkregen cliëntgegevens voor andere Jeugdwettaken niet 
mogelijk.”8  
 
Dit is niet in overeenstemming met artikel 71e van het concept. Artikel 71e stelt de NZa in staat om 
verwerkingen te verrichten ten behoeve van alle taken. Bovendien zou een verbod op hergebruik van 
gegevens ertoe leiden dat de NZa voor nieuwe stelselonderzoeken en/of andere taken opnieuw de 
cliëntgegevens zou moeten opvragen. Dit leidt tot meer verwerking en is niet in lijn met het beginsel van 
dataminimalisatie. 
 
De AP adviseert dit onderdeel van de memorie van toelichting in overeenstemming te brengen met artikel 
71e van het concept.  
 
 

                                                                        
7 Pagina 50 van de memorie van toelichting van het concept. 
8 Pagina 50 van de memorie van toelichting van het concept. 

 

 

4/5 

 

 

Datum 
27 juli 2023 

Ons kenmerk 
z2023-02457 

 
Werklast AP 
 
De AP merkt op dat het concept naar verwachting niet zal nopen tot extra inzet door de AP. 
 
Openbaarmaking van het advies  
 
Deze beoordeling zal na vier weken openbaar worden gemaakt op de website van de AP. Behoudens 
tegenbericht gaat zij ervan uit dat hiertegen geen bezwaar bestaat. 
 
Hoogachtend,  
Autoriteit Persoonsgegevens,  
 
 
 
Monique Verdier 
vicevoorzitter 
 

 

 

5/5 

