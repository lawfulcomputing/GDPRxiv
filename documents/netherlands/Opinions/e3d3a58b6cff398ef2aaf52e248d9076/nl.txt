 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Minister voor Rechtsbescherming 
Postbus 20301 
2500 EH  DEN HAAG 
 

 

 

 

 

Datum 
24 januari 2023 
 
 

Ons kenmerk 
z2022-7172 
 
 
 
 

Uw brief van 
6 december 2022 
 
Uw kenmerk 
4345844 
 

 
Onderwerp 
Wetsvoorstel in verband met aanvullende maatregelen tegen georganiseerde criminaliteit in detentie  
 

 

 

Geachte heer Weerwind, 
 
 
Bij brief van 6 december 2022 is de Autoriteit Persoonsgegevens (AP) op grond van het bepaalde in artikel 
35b, eerste lid, onder b, van de Wet politiegegevens (Wpg), geraadpleegd over de concept-wijziging van de 
Penitentiaire beginselenwet in verband met aanvullende maatregelen tegen georganiseerde criminaliteit 
tijdens detentie (hierna: het concept). 
 
De AP heeft een opmerking over het concept en adviseert daarmee rekening te houden. 
 
 
Strekking  van het concept   
 
Het wetsvoorstel regelt een bevelsbevoegdheid voor de Minister voor Rechtsbescherming met de 
strekking dat contacten van bepaalde gedetineerden met de buitenwereld, verdergaand kunnen worden 
beperkt. Er zal daarnaast een delegatiegrondslag worden opgenomen om nadere regels te stellen over de 
wijze waarop de toegang van het aantal rechtsbijstandverleners tot de gedetineerde kan worden beperkt 
en over de wijze waarop het visueel toezicht nader vorm wordt gegeven. 
 
 
 
 
 

  

 

1 

 

 

Datum 
24 januari 2023 

Ons kenmerk 
z2022-7172 

 
Advies   
 
 Artikel 40b Penitentiaire beginselenwet introduceert de bevoegdheid voor de Minister voor 
Rechtsbescherming om bij aanwijzingen dat de gedetineerde van de extra beveiligde inrichting of afdeling 
contacten misbruikt voor levensbedreigende of ernstig intimiderende activiteiten in de buitenwereld, te 
bevelen dat de gedetineerde aan beperkingen wordt onderworpen die noodzakelijk zijn om die activiteiten 
te voorkomen. Daartoe dient hij volgens de memorie van toelichting te beschikken over informatie uit het 
Gedetineerden Recherche Informatie Punt (GRIP).1  
 
Voor de verstrekking vanuit GRIP aan de Minister voor Rechtsbescherming is echter geen wettelijke basis: 
de verstrekking valt niet onder artikel 4:3, eerste lid, onder a, Besluit politiegegevens (Bpg) en artikel 4:3, 
eerste lid, onder c, Bpg betreft verstrekking aan directeuren DJI, niet aan de Minister voor 
Rechtsbescherming. 
 
De AP adviseert in de memorie van toelichting aan te geven dat in verband met dit wetsvoorstel ook artikel 
4:3, eerste lid, Bpg dient te worden aangepast. 
 
Openbaarmaking  van het advies   
 
De AP is voornemens dit advies openbaar te maken op de website www.autoriteitpersoonsgegevens.nl 
zodra de tekst van het (gewijzigde) concept openbaar is. De AP verneemt graag het moment waarop 
openbaarmaking wordt verwacht, zodra dit bekend is.  
 
Hoogachtend,  
Autoriteit Persoonsgegevens,  
 
 
Aleid Wolfsen  
voorzitter 
 
 

                                                                 
1 MvT p. 4. 

 

 

2/2 

