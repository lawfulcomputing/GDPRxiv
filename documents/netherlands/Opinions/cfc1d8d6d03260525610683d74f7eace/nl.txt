 

 
De Minister voor Medische Zorg 
Postbus 20350 
2500 EJ  DEN HAAG 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 
 

 

 

 

Datum 
17 juni 2024 
 
 

Ons kenmerk 
2024-12419 
 
 
 
 

 
Onderwerp 
Uitvoeringsregeling Waarschuwingsregister zorgfraude 
 

 

Uw brief van 
18 april 2024 
 
Uw kenmerk 
3809774-1064705-PZO 
 

 

Geachte mevrouw Dijkstra, 
 
Bij brief van 18 april 2024 is de Autoriteit Persoonsgegevens (AP) op grond van het bepaalde in artikel 36, 
vierde lid, van de Algemene verordening gegevensbescherming (AVG), geraadpleegd over de concept-
regeling houdende nadere regels ter uitvoering van de Wet bevorderen samenwerking en rechtmatige zorg 
en het Besluit bevorderen samenwerking en rechtmatige zorg met betrekking tot de uitvoering van artikel 
2.1 van de wet en artikel 2.3 van het Besluit (Uitvoeringsregeling Waarschuwingsregister zorgfraude; 
hierna: het concept). 
 
De AP heeft een aanmerking op het concept.  
 
Strekking van het concept  
 
Deze ministeriële regeling bevat het protocol1 behorend bij het in de Wet bevorderen samenwerking en 
rechtmatige zorg (Wbsrz)2 geïntroduceerde Waarschuwingsregister zorgfraude, en een uitwerking van de 
beveiligingseisen die gelden voor de gegevensuitwisseling via dit Waarschuwingsregister3.  

                                                                        
1 Delegatiegrondslag: artikel 2.1, eerste lid, Wbsrz. De Wbsrz voorziet in verplichte verstrekking van bij amvb aangewezen 
(persoons)gegevens in het geval een gemeente of ziektekostenverzekeraar conform het protocol de gerechtvaardigde overtuiging 
heeft dat sprake is van fraude in de zorg en de voornoemde gegevens noodzakelijk zijn voor de bestrijding van die fraude. De AP 
adviseerde op 28 maart 2019 over het wetsvoorstel (z2018-14940). De te verstrekken gegevens zijn: administratieve kenmerken van 
een rechtspersoon, identificerende gegevens van een natuurlijke persoon, e-mailadres en een telefoonnummer van het verstrekkende 
college of de verstrekkende ziektekostenverzekeraar en het gegeven of de rechtspersoon of natuurlijke persoon op wie de 
verstrekking ziet, is geïnformeerd over deze verstrekking (artikel 2.1, tweede lid, Bbsrz). 
2 Staatsblad 2023, 285; nog niet in werking getreden. 
3 Delegatiegrondslag: artikel 2.3, eerste lid, Bbsrz. De AP adviseerde op 26 november 2020 over de concept-amvb (z2020-18903). Artikel 
2 van het concept bepaalt dat de beveiliging van de gegevens, die de gemeenten en de ziektekostenverzekeraars op grond van artikel 
2.1 Wbsrz verwerken, voldoet aan de laatst gepubliceerde versie van de Baseline Informatiebeveiliging overheid (BIO; Circulaire van de 

  

 

1 

 

 

Datum 
17 juni 2024 

Ons kenmerk 
2024-12419 

 
 
Wetgevingstoets   
 
In artikel 2.2, tweede lid, Besluit bevorderen samenwerking en rechtmatige zorg (Bbsrz)4 worden de 
verplichte elementen van het protocol opgesomd. Eén van deze elementen is “de wettelijke grondslag waarop 
het verstrekkende college of de verstrekkende ziektekostenverzekeraar de gegevens verwerkt”.5  
 
In het protocol ontbreekt echter de aanduiding van de toepasselijke wettelijke grondslag. 
 
Aangenomen moet worden dat in ieder geval artikel 2.1 Wbsrz de grondslag is voor de verstrekking aan het 
Waarschuwingsregister, maar de grondslag voor eventuele overige verwerkingen door gemeente en 
zorgverzekeraar in dit verband en de relatie met de grondslagen in artikel 6, eerste lid, AVG (de c- of e-
grondslag) worden in het protocol niet vermeld. 
 
De AP concludeert dat het protocol op dit punt niet volledig tegemoetkomt aan de eisen die artikel 2.2, 
tweede lid, Bbsrz stelt, waardoor aanpassing van het protocol op dit punt wenselijk is. 
 
Werklast AP 
 
De AP merkt op dat het concept naar verwachting niet zal nopen tot extra inzet door de AP.  
 
Openbaarmaking 
 
Deze wetgevingstoets wordt binnen twee weken op de website van de AP gepubliceerd. 
 
 
Hoogachtend,  
Autoriteit Persoonsgegevens,  
 
 
 
Aleid Wolfsen  
voorzitter 
 

 

                                                                        
Staatssecretaris van Binnenlandse Zaken en Koninkrijksrelaties van 23 mei 2019, Stcrt. 2019, 26526) , standaard basisveiligheidsniveau 3 
of daaraan gelijkwaardige normen. 
4 Staatsblad 2024, 85; nog niet in werking getreden. 
5 Artikel 2.2, tweede lid, onder f, Bbsrz. 

 

 

2/3 

 

 

Datum 
17 juni 2024 

Ons kenmerk 
2024-12419 

 

 
 
 

-Bijlage  

--*-- 

 

Toetsingskader AP 
 
 
De AP beziet of het concept met betrekking tot de verwerking van persoonsgegevens strookt met het 
Handvest van de Grondrechten van de Europese Unie (EU), de AVG (Verordening 2016/679) of  de 
Richtlijn politie en Justitie (richtlijn 2016/680), de algemene rechtsbeginselen van de EU en het overige 
relevante recht, waarbij onder meer voldoende aannemelijk moet zijn gemaakt dat voldaan wordt aan het 
evenredigheidsbeginsel, doordat: 
1.  het concept geschikt is om de nagestreefde doelstelling van algemeen belang of de bescherming van de 

rechten en vrijheden van anderen te verwezenlijken (geschiktheid); 

2.  het doel niet redelijkerwijs even doeltreffend kan worden bereikt op een andere wijze, die de 

grondrechten van de betrokkenen minder aantast (subsidiariteit); 

3.  de inmenging niet onevenredig is aan dat doel, wat met name een afweging impliceert van het belang 

van het doel en de ernst van de inmenging (proportionaliteit); 

4.  het concept voldoende duidelijk en nauwkeurig is over de reikwijdte en in de toepassing voorspelbaar 

is (rechtszekerheid); 

5.  het concept voldoende aangeeft in welke omstandigheden en onder welke voorwaarden 

persoonsgegevens kunnen worden verwerkt, en aldus waarborgt dat de inmenging tot het strikt 
noodzakelijke wordt beperkt (inhoudelijke en procedurele waarborgen) en 

6.  het concept verbindend is naar nationaal recht (verbindendheid naar nationaal recht). 

 

De AP slaat daarbij in het bijzonder acht op de rechten van betrokkenen en de overeenstemming van het 
concept met artikel 6, eerste en derde lid, en 9, van de AVG (Verordening 2016/679), dan wel 8 en 10 van 
de Richtlijn politie en Justitie (richtlijn 2016/680) en met de in artikel 5 van de AVG dan wel artikel 4 van 
de Richtlijn vastgestelde beginselen. Hieruit volgt onder andere dat:  
(a)  verwerkingen rechtmatig, behoorlijk en transparant moeten zijn ten aanzien van de betrokkene;  
(b)  dat persoonsgegevens alleen mogen worden verzameld voor welbepaalde, nadrukkelijk omschreven en 

gerechtvaardigd doeleinden; en  

(c)  verwerkingen toereikend zijn, ter zake dienend en beperkt moeten zijn  tot wat voor de doeleinden  noodzakelijk is. 
 
 
 
 

--*-- 

 

 

3/3 

