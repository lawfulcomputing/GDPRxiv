 

 
De minister van Binnenlandse Zaken en Koninkrijksrelaties 
Postbus 20011  
2500EA Den Haag 

Concept 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 
 

 

 

 

Datum 
25 juli 2023  
 
 

Ons kenmerk 
z2023-02836 
 
Contactpersoon 
 
070 8888 500 
 

Uw brief van 
6 juni 2023 
 
Uw kenmerk 
2023-0000260851 

 

 

 

 
Onderwerp 
Aanvullende adviesaanvraag Wet op de politieke partijen  
 
 
 
Geachte mevrouw Bruins Slot,  
 
Bij brief van 6 juni 2023 is de Autoriteit Persoonsgegevens (AP) op grond van het bepaalde in artikel 36, 
vierde lid, van de Algemene verordening gegevensbescherming (AVG) geraadpleegd over het concept voor 
de Wet van PM, houdende regels betreffende de financiering van politieke partijen en transparantieregels 
met betrekking tot hun interne organisatie, financiën en politieke advertenties, evenals regels met 
betrekking tot het toezicht en het verbod op politieke partijen (Wet op de politieke partijen) (hierna: het 
concept). 
 
De AP heeft bezien of het concept met betrekking tot de verwerking van persoonsgegevens strookt met het 
Handvest van de grondrechten van de Europese Unie (EU), de algemene rechtsbeginselen van de EU, de 
AVG en het overige relevante recht, waarbij voldoende aannemelijk moet zijn gemaakt dat onder meer 
voldaan wordt aan het evenredigheidsbeginsel, doordat:  

1. 

2. 

3. 

4. 

5. 

6. 

het concept geschikt is om de nagestreefde doelstelling van algemeen belang of de eisen van 
de bescherming van de rechten en vrijheden van anderen te verwezenlijken (geschiktheid);  
het doel niet redelijkerwijs even doeltreffend kan worden bereikt op een andere wijze, die de 
grondrechten van de betrokkenen minder aantast (subsidiariteit);  
de inmenging niet onevenredig is aan dat doel, wat met name een afweging impliceert van het 
belang van het doel en de ernst van de inmenging (proportionaliteit); 
het concept voldoende duidelijk en nauwkeurig is over de reikwijdte en in de toepassing 
voorspelbaar is (rechtszekerheid);  
het concept voldoende aangeeft in welke omstandigheden en onder welke voorwaarden 
persoonsgegevens kunnen worden verwerkt, en aldus waarborgen stelt ter bescherming van 
persoonsgegevens (inhoudelijke en procedurele waarborgen); en  
het concept verbindend is naar nationaal recht.  

  

 

1 

 

 

Datum 
dag maand jaar  

Ons kenmerk 
z2023-02836 

 
De AP constateert dat het onduidelijk is op welke uitzondering decentrale politieke partijen de 
openbaarmaking van bijzondere persoonsgegevens zouden moeten baseren. De AP heeft op dit punt 
bezwaar tegen het concept en adviseert de procedure niet voort te zetten, tenzij het bezwaar is 
weggenomen.   
 
Strekking van het concept  
 
Het concept beoogt te voorzien in één wet over politieke partijen. In aanvulling op de reeds bestaande 
regelgeving over de financiering van politieke partijen – die wordt ondergebracht en wordt aangescherpt 
in het concept – stelt het concept regels over transparantieverplichtingen van politieke partijen, in het 
bijzonder ten aanzien van politieke advertenties en microtargeting.1 Het concept bepaalt dat een landelijke 
politieke partij politieke advertenties moet verstrekken aan de autoriteit, voor deponering in een centraal 
register.2 De advertentie dient vergezeld te gaan van een transparantieverklaring. Daarin moet onder 
andere de politieke partij die opdracht heeft gegeven tot publicatie of verspreiding van de advertentie 
worden vermeld, en de hoogte van het bedrag dat aan de uitgever is betaald voor het opslaan en publiceren 
of verspreiden van de politieke advertentie.  
 
Tevens stelt het concept zwaardere eisen aan politieke partijen ten tijde van verkiezingen, wordt een 
autoriteit op de politieke partijen (hierna: de autoriteit) ingesteld en worden er regels gesteld inzake het 
verbieden van politieke partijen indien een partij door haar doelstelling of werkzaamheden een 
daadwerkelijke een ernstige bedreiging vormt voor een of meer grondbeginselen van de democratische 
rechtsstaat.  
 
Het advies van de AP beperkt zich tot de onderdelen die de verwerking van persoonsgegevens betreffen. 
Het gaat dan om de transparantieregels inzake donaties (hoofdstuk 5, 6 en 8 van het concept) en de 
transparantieregels over politieke advertenties en microtargeting (hoofdstuk 7 van het concept).  
 
Advies  
 
Bijzondere persoonsgegevens 
 
Landelijke politieke partijen dienen volgens het concept jaarlijks een overzicht van bijdragen van (in 
totaal) meer dan € 1.0003 te verstrekken aan de autoriteit, met daarbij de gegevens van de donateurs.4 De 
autoriteit maakt deze gegevens vervolgens openbaar.5 Decentrale politieke partijen dienen jaarlijks zelf de 

                                                                        
1 De AP verstaat onder microtargeting het verzamelen en analyseren van (persoons)gegevens om een gerichte boodschap over te 
brengen aan een specifieke groep of een individu. Het concept definieert microtargetingtechnieken in artikel 1 als “technieken die 
gebruikt worden om een op bepaalde kenmerken afgestemde politieke advertentie alleen op een specifieke persoon of groep 
personen te richten”.  
2 Artikel 59 van het concept.  
3 Per kalenderjaar.  
4 Artikel 34 van het concept.  
5 Artikel 34, vierde lid, van het concept.  

 

 

2/6 

 

 

Datum 
dag maand jaar  

Ons kenmerk 
z2023-02836 

 
gegevens van donateurs openbaar te maken bij giften van (in totaal) meer dan € 200.67 De ontvangst van 
substantiële giften dient zo snel mogelijk door een landelijke politieke partij te worden gemeld aan de 
autoriteit.8 Decentrale politieke partijen dienen substantiële giften binnen drie weken na ontvangst (op 
hun website) openbaar te maken.9 Voorafgaand aan verkiezingen gelden aanvullende 
openbaarmakingsplichten.10 
 
Artikel 9, eerste lid, van de AVG bepaalt dat verwerking van persoonsgegevens waaruit politieke 
opvattingen blijken verboden zijn. Wanneer een natuurlijk persoon een bijdrage aan een politieke partij 
doet, doet diegene dat doorgaans omdat diens politieke opvattingen corresponderen met die van de 
betreffende politieke partij. De AP is daarom van oordeel dat uit de verwerking van de gegevens over deze 
bijdrage in principe de politieke opvattingen van de donateur blijken. Deze gegevens zijn daardoor aan te 
merken als bijzondere persoonsgegevens in de zin van artikel 9 van de AVG.11 Uit de toelichting bij het 
concept blijkt dat dit standpunt wordt onderschreven.12 Het verwerkingsverbod geldt niet als is voldaan 
aan een uitzondering zoals genoemd in artikel 9, tweede lid, van de AVG.  
 
In het kader van de openbaarmaking van giften worden gegevens waaruit politieke opvattingen blijken 
verwerkt door de (landelijke of decentrale) politieke partij en door de autoriteit. Voor de verwerking van 
persoonsgegevens door de autoriteit is een uitzondering op het verwerkingsverbod vanwege een 
zwaarwegend algemeen belang uitgewerkt in het concept en in de toelichting.13 Het is echter onduidelijk of 
de verplichte verstrekking van gegevens van donateurs door landelijke politieke partijen aan de autoriteit 
ook onder die uitzondering valt. Voor de (elektronische) openbaarmaking van gegevens door decentrale 
politieke partijen is in het geheel niet toegelicht of die verwerking kan worden gebaseerd op een 
uitzondering.  
 
De AP adviseert om toe te lichten op welke uitzondering van artikel 9 van de AVG de verstrekking van 
gegevens door landelijke politieke partijen aan de autoriteit en de (elektronische) openbaarmaking door 
decentrale politieke partijen, wordt gebaseerd.  
 
De AP maakt verder nog de volgende opmerkingen. 
 
Effectiviteit en subsidiariteit centraal register politieke advertenties  
 
Het concept bepaalt dat een landelijke politieke partij politieke advertenties moet verstrekken aan de 
autoriteit, voor deponering in een centraal register.14 De politie advertentie dient vergezeld te gaan van een 
transparantieverklaring. Indien microtargetingtechnieken zijn gebruikt, dienen daarover gegevens te 

                                                                        
6 Per kalenderjaar. 
7 Artikel 49 van het concept.  
8 Artikel 35 van het concept. Een substantiële gift aan een landelijke politieke partij bedraagt € 10.000 of meer.  
9 Artikel 50 van het concept. Een substantiële gift aan een decentrale politieke partij bedraagt € 2.000 of meer. 
10 Artikel 64 en 70 van het concept.  
11 Advies van de Autoriteit Persoonsgegevens van 3 december 2019, z2019-24700.  
12 Toelichting, p. 48.  
13 Artikel 80 van het concept, toelichting p. 48.  
14 Artikel 59 van het concept.  

 

 

3/6 

 

 

Datum 
dag maand jaar  

Ons kenmerk 
z2023-02836 

 
worden opgenomen in de transparantieverklaring.15 De Europese Unie (EU) heeft ook regelgeving over 
transparantieverplichtingen ten aanzien van politieke advertenties in voorbereiding. Het voorstel voor een 
verordening betreffende transparantie en gerichte politieke reclame16 (hierna: de conceptverordening) 
beoogt te regelen dat aanbieders van politieke reclamediensten informatie moeten verzamelen en vastleggen 
over onder meer de politieke reclameboodschap, de bedragen die zij in rekening hebben gebracht en de 
identiteit van de opdrachtgever. De conceptverordening verplicht aanbieders van politieke 
reclamediensten niet tot het deponeren van een politieke advertentie in een centraal register.  
 
Het concept geschikt moet geschikt zijn om de nagestreefde doelstelling van algemeen belang te 
verwezenlijken en het doel van het concept moet niet redelijkerwijs even doeltreffend kunnen worden 
bereikt op een andere wijze die de grondrechten van de betrokkenen minder aantast (subsidiariteit).  
 
De AP betwijfelt of het register van politieke advertenties voldoet aan de eisen van effectiviteit en 
subsidiariteit. De AP acht het opleggen van verplichtingen aan aanbieders van politieke reclamediensten – 
zoals beoogd door de EU-wetgever -effectiever en minder ingrijpend. Dit omdat niet de politieke partijen, 
maar aanbieders van politiek reclamediensten doorgaans verantwoordelijk zijn voor het gehele proces van 
microtargeting.17 Bovendien is het risico op (onbedoelde) inmenging in het democratische proces kleiner 
als de verplichtingen worden opgelegd aan aanbieders van politieke reclamediensten.  
 
De AP adviseert om in de toelichting uiteen te zetten of is overwogen om de verplichting tot het 
verstrekken van transparantieverklaringen op te leggen aan aanbieders van politieke reclamediensten en 
waarom hier niet voor is gekozen. 
 
Verhouding toezicht autoriteit op de politieke partijen en AP 
 
De autoriteit houdt toezicht op het centrale register van politieke advertenties. De toelichting vermeldt dat 
het toezicht van de autoriteit vooral gericht zal zijn op het controleren of de advertentiesets compleet en in 
het juiste format zijn aangeleverd.18  
 
Als er microtargetingtechnieken zijn gebruikt, moet dit worden opgenomen in de transparantieverklaring 
bij de politieke advertentie(set). Microtargeting kent drie elementen: 1) het verwerken van (grote 
hoeveelheden) persoonsgegevens om een groot en heterogeen publiek op te delen in kleinere homogenere 
doelgroepen 2) het afstemmen van gerichte advertenties op de ontvanger en 3) de ondoorzichtigheid van 
                                                                        
15 Te weten: 1. de specifieke groepen van ontvangers van de politieke advertentie, met daarbij de kenmerken die zijn gebruikt om de 
ontvangers te bepalen onder wie de advertentie is verspreid;  2. de categorieën persoonsgegevens die zijn gebruikt voor de targeting 
en de bron van die persoonsgegevens; 3. de doeleinden van de targeting, met inbegrip van de kenmerken op grond waarvan personen 
in de doelgroep zijn opgenomen, en de redenen voor de keuze van deze kenmerken. Zie artikel 59, eerste lid, onderdeel b, onder iv van 
het concept.  
16 Voorstel voor een verordening van het Europees Parlement en de Raad betreffende transparantie en gerichte politieke reclame 
(COM (2021) 731 final).   
17 Microtargeting kent namelijk (minstens) twee soorten verwerkingen: 1) het verwerken van (grote hoeveelheden) persoonsgegevens 
om een groot en heterogeen publiek op te delen in kleinere homogenere doelgroepen 2) het afstemmen en richten van advertenties 
op de ontvanger. Politieke partijen zullen deze verwerkingen doorgaans niet zelf uitvoeren, maar gebruikmaken van de diensten van 
de aanbieder van de politieke reclamedienst.  
18 Toelichting, p. 24.  

 

 

4/6 

 

 

Datum 
dag maand jaar  

Ons kenmerk 
z2023-02836 

 
de gerichte reclame (een krantenadvertentie is voor iedereen zichtbaar, een gerichte advertentie is in 
principe alleen zichtbaar voor het beoogde publiek (de ‘target’).  
 
De AP houdt toezicht op de naleving van de AVG en op de verwerking persoonsgegevens.19 Daaronder valt 
het toezicht op de rechtmatige verwerking van persoonsgegevens20 (de elementen 1 en 2 hierboven) en de 
informatieverplichtingen die op een verwerkingsverantwoordelijke rusten21 (element 3  hierboven). De AP 
houdt aldus ook toezicht op partijen die gebruikmaken van politieke microtargetingtechnieken. 
 
Het is onduidelijk waar de scheidslijn ligt tussen het toezicht van de autoriteit en het toezicht van de AP, en 
of is voorzien dat de autoriteit en de AP samenwerken. Bijvoorbeeld als de autoriteit signalen ontvangt 
over onrechtmatige microtargeting of als de autoriteit signaleert dat een transparantieverklaring ten 
onrechte niet is verstrekt aan de autoriteit.   
 
Daarnaast merkt de AP op dat uit de toelichting volgt dat de autoriteit geen toezicht zal houden op de 
inhoudelijke juistheid van de transparantieverklaringen. Zonder mogelijkheden tot inhoudelijke 
handhaving van de transparantieverplichtingen, acht de AP het onaannemelijk dat de risico’s van 
microtargeting daadwerkelijk kunnen worden beperkt. Een politieke partij zou dan immers zonder 
consequenties foutieve informatie op kunnen nemen, zolang de verklaring maar compleet en in het juiste 
format wordt aangeleverd.  
 
De AP adviseert toe te lichten:   

-  hoe het toezicht van de autoriteit en de AP zich tot elkaar verhouden, en  
-  of en door wie toezicht zal worden gehouden op de juistheid van de transparantieverklaringen. 

 
Definitie politieke advertentie  
 
Een politieke advertentie wordt in het concept gedefinieerd als “een boodschap, [die] kennelijk bedoeld is om de 
opkomst of de stemvoorkeur van kiezers bij een verkiezing te beïnvloeden die een uitgever in opdracht van een politieke 
partij opslaat en publiceert of verspreidt”.22  
 
Onder deze definitie vallen enkel “electorale” advertenties, dat wil zeggen advertenties die expliciet 
verwijzen naar een verkiezing of een verkiezingskandidaat.23 Zogenoemde “issue” advertenties, dat wil 
zeggen advertenties over een bepaald onderwerp dat van politiek belang is of kan zijn24, vallen niet onder 
deze definitie. Politieke partijen zouden zich daardoor kunnen onttrekken aan de verplichting om 
advertenties en transparantieverklaringen te verstrekken aan de autoriteit door niet te verwijzen naar een 
verkiezing of een verkiezingskandidaat.  
 
De AP is van oordeel dat de verplichting om politieke advertenties te verstrekken aan de autoriteit 
geschikter/effectiever is als ook “issue” advertenties onder de definitie vallen (punt 1 van het 

                                                                        
19 Artikel 15 van de UAVG.  
20 Artikel 6 van de AVG.  
21 Hoofdstuk III, afdeling 2 van de AVG.  
22 Artikel 1 van het concept.  
23 Zie P. Leersen, J. Ausloos, N. Helberger en C.H. De Vreese. Platform ad archives: promises and pitfalls. IPR  8(4), p. 8. 
24 Idem.  

 

 

5/6 

 

 

Datum 
dag maand jaar  

Ons kenmerk 
z2023-02836 

 
toetsingskader). De AP adviseert om het concept zo aan te passen dat alle advertenties die door, voor of 
namens een politieke partij worden gepubliceerd onder de definitie van een politieke advertentie vallen, 
ongeacht of deze advertenties verwijzen naar een verkiezing of verkiezingskandidaat25, dan wel te 
onderbouwen waarom dat niet wenselijk is. 
  
Werklast 
Gelet op de bestaande taken van de AP is aannemelijk dat het concept zal nopen tot extra inzet door de AP, 
doordat de AP door het centrale register van politieke advertenties meer vragen en klachten zal ontvangen 
over politieke advertenties en microtargeting. Deze extra inzet is nog niet verdisconteerd in de 
financiering van de AP. Dit zal voorafgaand aan inwerkingtreding op passende wijze door de 
staatssecretaris van J&V moeten worden geadresseerd, in overeenstemming met de Minister voor 
Rechtsbescherming als verantwoordelijke bewindspersoon voor de begroting ten laste waarvan de AP 
wordt gefinancierd. Dit ten behoeve van de begroting ten laste waarvan de AP wordt gefinancierd. 
 
Openbaarmaking van het advies  
De AP is voornemens dit advies niet eerder dan na vier weken openbaar te maken op de website 
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen 
bezwaar bestaat.  
  
 
Hoogachtend,  
Autoriteit Persoonsgegevens,  
 
 
 
Aleid Wolfsen  
voorzitter 
 
 

                                                                        
25 Zie bijvoorbeeld artikel 2 van de conceptverordening.  

 

 

6/6 

