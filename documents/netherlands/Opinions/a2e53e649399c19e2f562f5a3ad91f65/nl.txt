 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Minister van Justitie en Veiligheid 
Mw. drs. D. Yeşilgöz-Zegerius  
Postbus 20301 
2500 EH  DEN HAAG 
 
 
 
Postbus  
DEN HAAG 
 

 

 

 

Datum 
11 januari 2024 
 
 

Ons kenmerk 
z2023-229721 
 
Contactpersoon 
 
 

Uw brief van 
4 oktober 2023 
 
Uw kenmerk 
4847419 
 

 
Onderwerp 
Advies over het concept voor het wetsvoorstel Wijziging van de Wet justitiële en strafvorderlijke gegevens 
ter vastlegging van de doelen van het gebruik van het Europees strafregisterinformatiesysteem  
 

 

 

Geachte mevrouw Yeşilgöz, 
 
Bij brief van 4 oktober 2023 is de Autoriteit Persoonsgegevens (AP) op grond van het bepaalde in artikel 
35b, eerste lid, onder b, van de Wet politiegegevens (Wpg) jo artikel 27, derde lid, van de Wet justitiële en 
strafvorderlijke gegevens, geraadpleegd over het concept voor het wetsvoorstel Wijziging van de Wet 
justitiële en strafvorderlijke gegevens ter vastlegging van de doelen van het gebruik van het Europees 
strafregisterinformatiesysteem (hierna: het concept). 
 
Beoordeling van de persoonsgegevens aspecten van het concept geeft de AP aanleiding tot het maken van 
een opmerking.  
 
Strekking van het concept  
EU-regelingen schrijven voor dat het Europees strafregisterinformatiesysteem (hierna: Ecris) wordt 
gebruikt voor bepaalde doelen, te weten voor de strafrechtspleging1, het veiligheidsonderzoek2, voor  een 
verzoek van de betrokkene om een uittreksel van de hem betreffende justitiële gegevens3 en voor het 

                                                                        
1 Artikel 7, eerste lid, Kaderbesluit 2009/315/JBZ van de Raad van 26 februari 2009 betreffende de organisatie en de inhoud van 
uitwisseling van gegevens uit het strafregister tussen de lidstaten (hierna: Kaderbesluit Ecris). 
2 Artikel 10, tweede lid, van Richtlijn 2011/93/EU van het Europees Parlement en de Raad van 13 december 2011 ter bestrijding van 
seksueel misbruik en seksuele uitbuiting van kinderen en kinderpornografie, en ter vervanging van Kaderbesluit 2004/68/JBZ van de 
Raad (PbEU 2011, L 335); artikel 7, eerste lid, laatste alinea, van Verordening  (EU) 2019/816 van het Europees Parlement en de Raad van 
17 april 2019 tot invoering van een gecentraliseerd systeem voor de vaststelling welke lidstaten over informatie beschikken inzake 
veroordelingen van onderdanen van derde landen en staatlozen (Ecris-TCN) ter aanvulling van het Europees 
Strafregisterinformatiesysteem en tot wijziging van Verordening (EU) 2018/1726 (hierna: Ecris-TCN-verordening). 
3 Artikel 6, tweede lid, van het Ecris-Kaderbesluit; artikelen 7, eerste lid, laatste alinea, en 25 van de Ecris-TCN-verordening 

  

 

1 

 

 

Datum 
11 januari 2024 

Ons kenmerk 
z2023-229721 

 
verlenen van vergunningen voor het gebruik van precursoren voor explosieven4. Het Ecris-Kaderbesluit en 
de Ecris-TCN-verordening bieden ruimte aan de nationale wetgever om te bepalen dat Ecris wordt 
gebruikt voor andere doelen dan de hiervoor genoemde.5 Het concept strekt tot vastlegging van deze 
andere doelen in de Wet justitiële en strafvorderlijke gegevens . De andere doelen waarvoor Ecris zou 
mogen worden gebruikt zijn: 1) het onderzoek in verband met de verklaring omtrent het gedrag, 2) de 
advisering van het Bureau bevordering integriteitsbeoordelingen door het openbaar bestuur, 3) het 
geschiktheidsonderzoek naar de aspirant-adoptiefouder en pleegouder en 4) de beoordeling van het 
criterium de openbare orde en enkele aanverwante criteria in de procedures van het migratierecht en 
nationaliteitsrecht.6 
 
Advies  
 
Noodzakelijkheid 
In de toelichting bij het concept is over de noodzakelijkheid en geschiktheid van het gebruik van Ecris voor 
de genoemde andere doelen - samengevat - opgenomen dat voor die doelen een veroordeling in een 
andere lidstaat evenzo relevant is als een veroordeling in Nederland, aangezien het risico voor de 
samenleving immers niet minder is bij een veroordeling in een andere lidstaat. Geconcludeerd wordt dat 
het gebruik van Ecris voor de genoemde doelen verenigbaar is met het doel van Ecris om nieuwe strafbare 
feiten te voorkomen. Zonder het gebruik van Ecris worden, volgens de toelichting, relevante 
veroordelingen in andere lidstaten niet betrokken bij de beoordeling in het kader van de genoemde andere 
doelen.7 
 
Op grond van artikel 3, tweede lid, Wjsg worden justitiële gegevens slechts verwerkt voor zover dit 
noodzakelijk is voor de bij of krachtens deze wet geformuleerde doeleinden. Daarbij is in de eerste plaats 
van belang dat het concept geschikt is om de nagestreefde doelstelling van algemeen belang of de 
bescherming van de rechten en vrijheden van anderen te verwezenlijken (geschiktheid). Verder is van 
belang dat het doel niet redelijkerwijs even doeltreffend kan worden bereikt op een andere wijze, die de 
grondrechten van de betrokkenen minder aantast (subsidiariteit) en dat de  inmenging niet onevenredig is 
aan dat doel, wat met name een afweging impliceert van het belang van het doel en de ernst van de 
inmenging (proportionaliteit). 
 
De AP merkt op dat in de toelichting niet wordt ingegaan op mogelijke alternatieve werkwijzen voor het 
gebruik van Ecris voor de genoemde andere doelen, die een minder vergaande inbreuk maken op de 
grondrechten van  betrokkenen.8 Evenmin wordt de proportionaliteit van het gebruik van Ecris voor de 
andere doelen onderbouwd. Zo is niet duidelijk welke gegevens over strafrechtelijke veroordelingen er 
precies via Ecris worden opgevraagd voor de respectievelijke doelen en waarom deze gegevens 
noodzakelijk zijn voor de afzonderlijke doelen. Daarbij dient ook het wederkerige karakter van het gebruik 
van Ecris voor de andere doelen te worden betrokken, aangezien het opnemen van deze doelen in de Wjsg 

                                                                        
4 Artikel 6, negende lid, van Verordening (EU) 2019/1148 van het Europees Parlement en de Raad van 20 juni 2019 over het op de markt 
brengen en het gebruik van precursoren voor explosieven, tot wijziging van Verordening (EG) nr. 1907/2006 en tot intrekking van 
Verordening (EU) nr. 98/2013 (PbEU 2019, L 186). 
5 Artikel 6, eerste lid, van het Ecris-Kaderbesluit; artikel 7, eerste en tweede lid, van de Ecris-TCN-verordening. 
6 Artikel 2a, eerste lid, onderdelen c tot en met h, en tweede lid, van het concept. 
7 Par. 2.4, 2.5, 2.6 en 2.7 van de toelichting bij het concept. 
8 Zie daartoe ook: Kamerstukken II 2022/23, 22112, nr. 3732, p. 4.  

 

 

2/4 

 

 

Datum 
11 januari 2024 

Ons kenmerk 
z2023-229721 

 
niet alleen impliceert dat de betreffende Nederlandse instanties via Ecris gegevens mogen opvragen, maar 
ook dat instanties uit andere lidstaten met een vergelijkbare bevoegdheid gegevens via Ecris mogen 
opvragen bij Nederlandse instanties. 
 
De AP adviseert om de toelichting aan te vullen met per doel een onderbouwing van de geschiktheid, 
subsidiariteit en proportionaliteit van het gebruik van Ecris. 
 
Rechtszekerheid 
Het concept dient voldoende duidelijk en nauwkeurig te zijn over de reikwijdte en dient in de toepassing 
voorspelbaar te zijn (rechtszekerheid). 
 
De AP merkt op dit punt in de eerste plaats op dat uit het concept en de bijbehorende toelichting niet 
duidelijk wordt in welke gevallen gegevens via Ecris mogen worden opgevraagd of verstrekt voor een 
bepaald doel. Geldt dat bijvoorbeeld voor alle aanvragen om een VOG, naturalisatie etc. en voor alle 
lidstaten, of alleen in bepaalde gevallen?  
 
De AP adviseert om op dit punt in de wet criteria op te nemen over de toepassing van Ecris .  
 
Doelbinding 
Over het gebruik van Ecris voor andere doelen dan voor een strafrechtelijke procedure is in de toelichting 
bij het concept  het volgende opgenomen:9 
 
Ten tijde van de implementatie van het Ecris-kaderbesluit was de heersende opvatting dat de andere doelen niet behoefden 
te worden vastgelegd in een wettelijke regeling.10  De later tot stand gekomen Algemene verordening gegevensbescherming 
(AVG, verordening 2016/679) en Richtlijn gegevensbescherming rechtshandhaving (richtlijn 2016/680) nopen 
daarentegen tot het welbepaald en uitdrukkelijk vastleggen van een doel van een gegevensverwerking.  Zo ook de later tot 
stand gekomen Ecris-TCN-verordening.  Tegen deze achtergrond acht de regering het wenselijk dat de doelen van het 
gebruik van Ecris worden vastgelegd in de wet.  
 
De AP is van oordeel dat de gestelde heersende opvatting op dit punt niet juist is. Op grond van het 
destijds geldende Kaderbesluit 2008/977/JBZ mochten persoonsgegevens door de bevoegde autoriteiten 
alleen worden verzameld voor specifieke, uitdrukkelijke en rechtmatige doeleinden in het kader van hun 
taken en alleen worden verwerkt voor het doel waarvoor zij zijn verzameld.11 Dit vereiste is onder meer 
geïmplementeerd in artikel 3, tweede lid, Wjsg. Daarin is bepaald dat justitiële gegevens slechts worden 
verwerkt voor zover dit noodzakelijk is voor de bij of krachtens deze wet geformuleerde doeleinden.  
 
De AP adviseert de laatste alinea uit paragraaf 1 van de toelichting bij het concept te schrappen. 
 
 

 

                                                                        
9 Toelichting bij het concept, p.1. 
10 Stb. 2012, 130, pagina 48. 
11 Artikel 3, eerste lid, Kaderbesluit 2008/977/JBZ. 

 

 

3/4 

 

 

Datum 
11 januari 2024 

Ons kenmerk 
z2023-229721 

 
Werklast AP 
 
De AP merkt op dat het concept naar verwachting niet zal nopen tot extra inzet door de AP.  
 
Openbaarmaking 
 
Dit advies wordt binnen twee weken op de website van de AP gepubliceerd. 
 
 
Hoogachtend,  
Autoriteit Persoonsgegevens,  
 
 
 
Aleid Wolfsen  
voorzitter 
 

 

 

4/4 

