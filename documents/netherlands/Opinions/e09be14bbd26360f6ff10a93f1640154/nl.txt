 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Minister van Volksgezondheid Welzijn en Sport 
Postbus 20350 
2500 EJ  DEN HAAG 

 

 

 

 

Datum 
4 oktober 2022 
 
 

Ons kenmerk 
z2022-04349 
 
Contactpersoon 
 
 

 
Onderwerp 
Wijzing Wmo 2015 en Uitvoeringsbesluit Wmo 2015 
 

 

 
 
 
Uw kenmerk 
3397994-1032659-DMO 
 

 

Geachte heer Kuipers, 
 
De Autoriteit Persoonsgegevens (AP) is op grond van het bepaalde in artikel 36, vierde lid, van de 
Algemene verordening gegevensbescherming (AVG), geraadpleegd over het voorstel tot wijziging van de 
Wet maatschappelijke ondersteuning 2015 in verband met de introductie van een passende bijdrage voor 
huishoudelijke hulp1 (Wet passende eigen bijdrage huishoudelijke hulp) (hierna: het concept) alsmede 
over het voorstel tot wijziging van het Uitvoeringsbesluit Wmo 2015 in verband met het vaststellen van 
regels omtrent onder meer de hoogte en wijze van berekening van de eigen bijdrage huishoudelijke hulp.2 
 
De AP heeft een opmerking bij het concept en adviseert daarmee rekening te houden. 
 
 
Strekking van het concept  
 
Het concept introduceert een nieuwe taak voor het CAK3; het vaststellen en voor de gemeente innen van 
de eigen bijdrage voor huishoudelijke hulp.4 Deze eigen bijdrage wordt inkomens- en 
vermogensafhankelijk. Om de hoogte van de eigen bijdrage te kunnen vaststellen, zal het CAK daarom een 

                                                                        
1 Versie 8 juli 2022. 
2 Ten aanzien van het concept uitvoeringsbesluit merkt de AP op dat zij een verzoek om advisering over een AMvB niet ter hand neemt 
als de beoogde delegatiegrondslag is opgenomen in een wetsvoorstel dat nog niet bij de Tweede Kamer is ingediend (zie: 
https://autoriteitpersoonsgegevens.nl/nl/over-de-autoriteit-persoonsgegevens/taken-en-bevoegdheden/proces-
wetgevingsadvisering). Aangezien het conceptwetsvoorstel de delegatiegrondslag bevat en nog niet bij de Tweede Kamer ingediend, 
zal de AP nu niet adviseren over het concept uitvoeringsbesluit. De AP wacht een nieuw adviesverzoek daarover af. 
3 Stichting Centraal Administratie Kantoor AWBZ. 
4 Artikel 2.1.4b van het concept. 

  

 

1 

 

 

Datum 
4 oktober 2022 

Ons kenmerk 
z2022-04349 

 
toets op inkomen en vermogen van de cliënt moeten uitvoeren en moeten vaststellen tot welk huishouden 
een cliënt behoort (bijvoorbeeld alleenstaand, meerpersoons, AOW-gerechtigd).  
 
Voor deze nieuwe taak van het CAK is het noodzakelijk om persoonsgegevens te verwerken. Het CAK is 
daarbij afhankelijk van informatie afkomstig van verschillende instanties. De memorie van toelichting van 
het concept somt de persoonsgegevens op die nodig zijn om de eigen bijdrage vast te stellen.5 
 
Voor de grondslag om deze persoonsgegevens te verwerken, wordt teruggegrepen naar het bestaande 
artikel 5.1.3, van de Wmo.6 Artikel 5.1.3, eerste lid, Wmo - dat niet wordt gewijzigd - bepaalt in de kern en 
voor zover relevant dat het CAK bevoegd is tot het verwerken van persoonsgegevens die noodzakelijk zijn 
voor de vaststelling en inning als bedoeld in artikel 2.1.4b, eerste lid, Wmo. Omdat in artikel 5.1.3, eerste 
lid, Wmo specifiek wordt verwezen naar artikel 2.1.4b, eerste lid, Wmo is de bevoegdheid van het CAK om 
persoonsgegevens te verwerken ‘automatisch’ ook van toepassing op haar nieuw taak om de bijdrage voor 
huishoudelijke hulp vast te stellen, die in het te wijzigen artikel 2.1.4b, eerste lid, Wmo wordt opgenomen.  
 
 
Advies  
 
 
De memorie van toelichting bij het concept benoemt specifiek de persoonsgegevens die nodig zijn ter 
vaststelling en inning van de eigen bijdrage voor huishoudelijke hulp. In de memorie van toelichting wordt 
in algemene termen gesteld dat de verwerking van al deze gegevens noodzakelijk is, zonder dit nader te 
specifiëren per gegeven.  
 
De AP adviseert meer aandacht te besteden aan de noodzaak voor de verweking per specifiek gegeven en 
in hoofdstuk 4 van de memorie toelichting (zoveel mogelijk) per gegeven te motiveren waarom deze 
gegevens verwerkt moeten worden. Zo wordt bijvoorbeeld niet uitgelegd waarom van het UWV de 
inkomensgegevens van 18, 19 en 20-jarigen nodig zijn, of waarom het authentiek inkomen nodig is in 
aanvulling op het belastbaar inkomen. 
 
 
 

 

                                                                        
5 In hoofdstuk 4 van de memorie van toelichting (waarin wordt ingegaan op de verhouding tussen het concept en de AVG) wordt per 
instantie (BRP, UWV, SVB en de Belastingdienst) aangegeven welke (persoons)gegevens specifiek nodig zijn. 
6 De memorie van toelichting, die aan de AP is voorgelegd, verwijst in dit verband ten onrechte naar artikel 5.2.3 van de (bestaande) 
Wmo als de (nationaal) wettelijke grondslag voor de verwerking van persoonsgegevens. Dat moet echter artikel 5.1.3 zijn. 

 

 

2/3 

 

 

Datum 
4 oktober 2022 

Ons kenmerk 
z2022-04349 

 
Openbaarmaking van het advies  
 
De AP is voornemens dit advies openbaar te maken op de website www.autoriteitpersoonsgegevens.nl 
zodra de tekst van het (gewijzigde) concept openbaar is. De AP verneemt graag het moment waarop 
openbaarmaking wordt verwacht, zodra dit bekend is. 
 
 
Hoogachtend,  
Autoriteit Persoonsgegevens,  
 
 
Aleid Wolfsen  
voorzitter 
 

 

 

3/3 

