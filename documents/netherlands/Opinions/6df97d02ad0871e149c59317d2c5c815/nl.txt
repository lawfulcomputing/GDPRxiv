 

 
Nederlandse Zorgautoriteit 
t.a.v. mevrouw G. Engwirda  
Postbus 3017 
3502 GA Utrecht 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 
 

 

 

 

Datum 
8 juli 2024 
 
 

Ons kenmerk 
z2024-007838 
 
Contactpersoon 
070 8888 500 
 

 
Onderwerp 
Sectorale regelingen declaratievoorschriften 
 

 

Uw brief van 
29 februari 2024 
 
Uw kenmerk 
0481514/1520424 
 

 

Geachte mevrouw Engwirda,  
 
Bij brief van 29 februari 2024 is de Autoriteit Persoonsgegevens (AP) op grond van het bepaalde in  artikel 
36, vierde lid van de Algemene Verordening Gegevensbescherming (AVG) geraadpleegd over  een 20-tal 
(concept)sectorale NZa-regelingen. U geeft aan dat deze aanbieding ‘in bulk’ plaatsvindt omdat het hier 
gaat om in hoge mate vergelijkbare regelingen die ‘standaard’ bepalingen bevatten over de door 
zorgaanbieders bij de declaratie aan ziektekostenverzekeraars te verstrekken persoonsgegevens. De 
gegevensverwerkingen die volgen uit de regelingen zijn daardoor vergelijkbaar.    
 
De AP heeft enkele aanmerkingen op de concepten die aanpassing van de tekst en van de toelichting 
vereisen. 
 
Hoofdlijn 
 
  Onderbouwing van de noodzaak van verwerking van door de Nza gespecificeerde persoonsgegevens 
voor de uitvoering van de wet is te generiek. De toelichting behoeft aanvulling met de bij het bepalen 
hiervan gehanteerde kaders en/of criteria. Daarvan afwijkende specifieke bepalingen kunnen en 
moeten dan in aanvulling daarop worden toegelicht.  

  De specificatie van de aard en omvang van verplicht te verstrekken gegevenssets moet limitatief 

geformuleerd zijn. 

  De bepalingen inzake declaratie bij ‘onderlinge dienstverlening’ behoeven aanvulling.  

 

 

 

  

1 

 

 

Datum 
8 juli 2024 

Ons kenmerk 
z2024-007838 

 
Strekking van de Regelingen 
 
Inhoudelijk voorzien de Regelingen – voornamelijk – in een specificatie en concretisering van welke 
persoonsgegevens bij de declaratie door de zorgaanbieder moeten worden verstrekt aan 
ziektekostenverzekeraars. Daarnaast bevatten sommige van die Regelingen ook nog een specificatie van 
persoonsgegevens die door de zorgaanbieder in de administratie moeten worden verwerkt. En is in 
sommige van de Regelingen ook sprake van  een specifieke situatie en/of taak van de NZa die specifieke(-
re) gegevensverwerking noodzakelijk maakt.  
 
Wetgevingstoets 
 
Onderbouwing noodzaak van aard en omvang van aan de bij de declaratie aan te leveren gegevenssets  
In de toelichting bij de Regelingen wordt volstaan met de stelling dat sprake is van een noodzaak tot 
verwerking van de – in de Regelingen gespecificeerde – gegevenssets, zonder dat dit verder wordt 
onderbouwd. Ook wordt niet voorzien in een verdere uitleg over en onderbouwing van de gemaakte 
verschillen in hetgeen voor verschillende sectoren wordt voorgeschreven qua aard en omvang van te 
verstrekken persoonsgegevens. De AP constateert dat in de toelichting(-en) bij de Regelingen niet 
(verder) wordt toegelicht waarom voor de specifieke sector c.q. zorgvorm een bepaald type verplichting 
wordt opgelegd en dat ook niet verder wordt onderbouwd waarom dit type verplichting in de betreffende 
sector noodzakelijk is voor de uitvoering van de wet.  De NZa voldoet zo niet aan een op haar rustende 
verantwoordelijkheid om inzichtelijk te maken en te onderbouwen dat de in de Regelingen opgenomen 
specificaties en  concretiseringen van de (wettelijke) verplichting van zorgaanbieders tot verstrekkinging 
noodzakelijk zijn voor de uitvoering van de wet. De nu gegeven toelichtingen en verwijzingen naar taken 
op grond van de Wet marktordening gezondheidszorg (Wmg) zijn daarvoor te generiek. De NZa biedt zo 
onvoldoende inzicht in de (ongetwijfeld bij de NZa intern opgestelde en gehanteerde) kaders met criteria 
voor de bepaling van de aard en omvang van de onderscheiden declaratiesets.  
 
De AP concludeert de toelichting moet worden aangevuld met de hoofdlijnen van het algemeen ter zake 
gehanteerde beleidskader en de daarin opgenomen criteria. Daarvan afwijkende specifieke(-re) 
bepalingen voor een bepaaalde sector kunnen en moeten in aanvulling  daarop worden toegelicht.  
 
Afbakening van verplichtingen 
Bij de specificatie van de verplicht bij de declaratie te verstrekken persoonsgegevens worden veelvuldig 
formuleringen zoals ‘minimaal’ of ‘in ieder geval’ gebruikt. Dat suggereert ruimte voor eventuele 
verstrekking van ‘meer persoonsgegevens’. In algemene zin eist het Hof van Justitie van de EU in het licht 
van de Handvest dat wetgeving met betrekking tot verwerking van persoonsgegevens duidelijk en 
nauwkeurig is en dat de toepassing ervan voorspelbaar is voor (in dit geval) de patiënt. Een bepaling die 
enkel een soort minimum geeft voldoet hier niet aan. Ook gelet op de op de zorgaanbieder rustende 
geheimhoudingsplicht is een limitatief omschreven verplichting tot gegevensverstrekking, die zonder 
toestemming van de patient kan plaatsvinden, aangewezen. 
 

 

 

2/4 

 

 

Datum 
8 juli 2024 

Ons kenmerk 
z2024-007838 

 
De AP concludeert dat de in de Regelingen opgenomen specificaties van bij declaraties te verstrekken 
gegevens limitatief  moeten worden opgesomd.   
 
Basis voor gegevensverstrekking bij ‘onderlinge dienstverlening’  
De Regelingen bevatten bepalingen over de wijze van declaratie bij onderlinge dienstverlening door 
zorgaanbieders. Deze bepalen weliswaar dat uitsluitend de zgn ‘opdrachtgevende zorgaanbieder’ de 
declaratie mag indienen, maar in die de Regelingen wordt niet voorzien in een expliciete verplichting voor 
de ‘uitvoerende zorgaanbieder’ om daartoe benodigde persoonsgegevens aan te leveren bij die 
‘opdrachtgevende zorgaanbieder’. In verband met de op die ‘uitvoerende zorgaanbieder’ rustende 
geheimhoudingsplicht is zo’n expliciete bepaling noodzakelijk.  
 
De AP concludeert dat de NZa moet voorzien in een expliciete bepaling om daarmee een solide basis te 
scheppen voor de onderlinge gegevensverstrekking ten behoeve van de declaratie in dergelijke situaties.    
 
Werklast AP 
De AP merkt op dat het concept naar verwachting niet zal nopen tot extra inzet door de AP. 
 
Openbaarmaking 
Deze wetgevingstoets wordt binnen twee weken op de website van de AP gepubliceerd. 
 
Hoogachtend, 
Autoriteit Persoonsgegevens, 
 
 
 
 
Aleid Wolfsen 
voorzitter 
 

 

 

 

 

3/4 

 

 

Datum 
8 juli 2024 

Ons kenmerk 
z2024-007838 

 

 
 
 

-Bijlage  

--*-- 

 

Toetsingskader AP 
 
 
De AP beziet of het concept met betrekking tot de verwerking van persoonsgegevens strookt met het 
Handvest van de Grondrechten van de Europese Unie (EU), de AVG (Verordening 2016/679) of  de 
Richtlijn politie en Justitie (richtlijn 2016/680), de algemene rechtsbeginselen van de EU en het overige 
relevante recht, waarbij onder meer voldoende aannemelijk moet zijn gemaakt dat voldaan wordt aan het 
evenredigheidsbeginsel, doordat: 
1.  het concept geschikt is om de nagestreefde doelstelling van algemeen belang of de bescherming van de 

rechten en vrijheden van anderen te verwezenlijken (geschiktheid); 

2.  het doel niet redelijkerwijs even doeltreffend kan worden bereikt op een andere wijze, die de 

grondrechten van de betrokkenen minder aantast (subsidiariteit); 

3.  de inmenging niet onevenredig is aan dat doel, wat met name een afweging impliceert van het belang 

van het doel en de ernst van de inmenging (proportionaliteit); 

4.  het concept voldoende duidelijk en nauwkeurig is over de reikwijdte en in de toepassing voorspelbaar 

is (rechtszekerheid); 

5.  het concept voldoende aangeeft in welke omstandigheden en onder welke voorwaarden 

persoonsgegevens kunnen worden verwerkt, en aldus waarborgt dat de inmenging tot het strikt 
noodzakelijke wordt beperkt (inhoudelijke en procedurele waarborgen) en 

6.  het concept verbindend is naar nationaal recht (verbindendheid naar nationaal recht). 

 

De AP slaat daarbij in het bijzonder acht op de rechten van betrokkenen en de overeenstemming van het 
concept met artikel 6, eerste en derde lid, en 9, van de AVG (Verordening 2016/679), dan wel 8 en 10 van 
de Richtlijn politie en Justitie (richtlijn 2016/680) en met de in artikel 5 van de AVG dan wel artikel 4 van 
de Richtlijn vastgestelde beginselen. Hieruit volgt onder andere dat:  
(a)  verwerkingen rechtmatig, behoorlijk en transparant moeten zijn ten aanzien van de betrokkene;  
(b)  dat persoonsgegevens alleen mogen worden verzameld voor welbepaalde, nadrukkelijk omschreven en 

gerechtvaardigd doeleinden; en  

(c)  verwerkingen toereikend zijn, ter zake dienend en beperkt moeten zijn  tot wat voor de doeleinden  noodzakelijk is. 
 
 
 
 

--*-- 

 

 

4/4 

