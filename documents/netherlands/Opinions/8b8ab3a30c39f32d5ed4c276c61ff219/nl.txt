 

 
De Minister van Sociale Zaken en Werkgelegenheid 
Postbus 90801 
2509 LV DEN HAAG 
 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 
 

 

 

 

Datum 
4 juni 2024 
 
 

Ons kenmerk 
2024-010050 
 
 

Uw brief van 
28 maart 2024 
 
Uw kenmerk 
2024-0000079346 
 

 
Onderwerp 
Wetgevingstoets concept voor Verzamelwet SZW 2025Verzamelwet SZW 2025 
 

 

 

 

Geachte mevrouw van Gennip, 
 
Bij brief van 28 maart 2024 is de Autoriteit Persoonsgegevens (AP) op grond van het bepaalde in artikel 36, 
vierde lid, van de Algemene verordening gegevensbescherming (AVG), geraadpleegd over de concept-
wijziging van enkele wetten van met name het Ministerie van Sociale Zaken en Werkgelegenheid in 
verband met verscheidene technische en kleine beleidsmatige wijzigingen (hierna: het concept). 
 
De toets is beperkt tot artikel IV, onderdeel E, van het concept. 
 
De AP heeft een aanmerkingen op het concept.  
 
Strekking van het concept  

Bij bedrijfsongevallen die leiden tot blijvend letsel, een ziekenhuisopname of de dood geldt voor 
werkgevers een meldings- en rapporteringsplicht. Het concept strekt ertoe hiervoor een rechtsbasis voor 
een uitzondering op het verwerkingsverbod op bijzondere persoonsgegevens te creëren. Tevens regelt het 
concept een geheimhoudingsplicht, middels het van overeenkomstige toepassing verklaren van een 
bepaling uit de Uitvoeringswet algemene verordening gegevensbescherming (UAVG).1  
 
Het doel van de meld- en rapporteringsplicht is de Arbeidsinspectie in staat te stellen een deugdelijk 
ongevalsonderzoek te kunnen uitvoeren.2 Naar aanleiding van dit onderzoek kan de Arbeidsinspectie 
indien nodig ingrijpen om herhaling of gevaar voor andere werknemers te voorkomen.3 
 

                                                                        
1 Artikel 30, vierde lid, tweede volzin UAVG. 
2 Memorie van toelichting bij het concept, par. 2.3, alinea 6.  
3 Kamerstukken II 1997/98, 25879, nr. 3, p. 30. 

  

 

1 

 

 

Datum 
4 juni 2024 

 
2024-010050 

 
Wetgevingstoets   

Noodzaak en afbakening gezondheidsgegevens onvoldoende onderbouwd 
De verwerking van gezondheidsgegevens is volgens de memorie van toelichting onvermijdelijk bij zowel 
het voldoen aan de meldingsplicht als aan de rapporteringsplicht uit artikel 9, eerste lid, van de Arbowet.4  

De tekst van de wet maakt onderscheid tussen de meldingsplicht en de rapporteringsplicht. Werkgevers 
moeten uit eigen beweging melden, mede ten dienste van registratie.5 De verplichting te rapporteren 
bestaat slechts indien de toezichthouder hierom vraagt.6 Aannemelijk is dat de melding en de 
rapporteringsplicht verschillende doelen dienen; meldingsplicht dient naast de registratie om de 
Arbeidsinspectie in staat de stellen te beoordelen of nader onderzoek gewenst is. De rapporteringsplicht 
ziet op een bredere verplichting om, desgevraagd, informatie over het arbeidsongeval te verstrekken in het 
belang van het onderzoek zelf. Op voorhand is niet gezegd dat voor beide doeleinden dezelfde 
gezondheidsgegevens noodzakelijk zijn. 

De noodzaak om gezondheidsgegevens op te vragen is in de toelichting slechts summier onderbouwd; 
deze zouden “essentieel [zijn] voor de toezichthouder om een goed ongevalsonderzoek te kunnen uitvoeren”.7 In het 
bijzonder blijkt hieruit niet of voor het onderzoek noodzakelijke gegevens ook al voor naleving van de 
meldingsplicht noodzakelijk zijn. De gegevensset die beoogd is onder de toepassing van het concept te 
vallen, is zodoende onvoldoende afgebakend. 

De AP concludeert dat de toelichting onvoldoende duidelijk is in hoeverre het onderscheid tussen de 
(doelen van) meldingsplicht en de rapporteringsplicht relevant is voor de noodzaak om 
gezondheidsgegevens te verstrekken, zodat nadere duiding in regelgeving en toelichting aangewezen is. 
 
Werklast AP 

De AP merkt op dat het concept naar verwachting niet zal nopen tot extra inzet door de AP.  
 
Openbaarmaking 

Deze wetgevingstoets wordt binnen twee weken op de website van de AP gepubliceerd. 

Hoogachtend,  
Autoriteit Persoonsgegevens,  
 
 
 
Aleid Wolfsen  
voorzitter 

                                                                        
4 Memorie van toelichting bij het concept, par. 2.3, alinea 5. 
5 Artikel 9, tweede lid, Arbowet.  
6 Artikel 9, eerste lid, Arbowet. 
7 Memorie van toelichting bij het concept, par. 2.3, alinea 6. 

 

 

2/3 

 

 

Datum 
4 juni 2024 

 
2024-010050 

 
 

 
 

-Bijlage  

--*-- 

 

Toetsingskader AP 
 
 
De AP beziet of het concept met betrekking tot de verwerking van persoonsgegevens strookt met het 
Handvest van de Grondrechten van de Europese Unie (EU), de AVG (Verordening 2016/679) of de 
Richtlijn politie en Justitie (richtlijn 2016/680), de algemene rechtsbeginselen van de EU en het overige 
relevante recht, waarbij onder meer voldoende aannemelijk moet zijn gemaakt dat voldaan wordt aan het 
evenredigheidsbeginsel, doordat: 
1.  het concept geschikt is om de nagestreefde doelstelling van algemeen belang of de bescherming van de 

rechten en vrijheden van anderen te verwezenlijken (geschiktheid); 

2.  het doel niet redelijkerwijs even doeltreffend kan worden bereikt op een andere wijze, die de 

grondrechten van de betrokkenen minder aantast (subsidiariteit); 

3.  de inmenging niet onevenredig is aan dat doel, wat met name een afweging impliceert van het belang 

van het doel en de ernst van de inmenging (proportionaliteit); 

4.  het concept voldoende duidelijk en nauwkeurig is over de reikwijdte en in de toepassing voorspelbaar 

is (rechtszekerheid); 

5.  het concept voldoende aangeeft in welke omstandigheden en onder welke voorwaarden 

persoonsgegevens kunnen worden verwerkt, en aldus waarborgt dat de inmenging tot het strikt 
noodzakelijke wordt beperkt (inhoudelijke en procedurele waarborgen) en 

6.  het concept verbindend is naar nationaal recht (verbindendheid naar nationaal recht). 

 

De AP slaat daarbij in het bijzonder acht op de rechten van betrokkenen en de overeenstemming van het 
concept met artikel 6, eerste en derde lid, en 9, van de AVG (Verordening 2016/679), dan wel 8 en 10 van 
de Richtlijn politie en Justitie (richtlijn 2016/680) en met de in artikel 5 van de AVG dan wel artikel 4 van 
de Richtlijn vastgestelde beginselen. Hieruit volgt onder andere dat:  
(a)  verwerkingen rechtmatig, behoorlijk en transparant moeten zijn ten aanzien van de betrokkene;  
(b)  dat persoonsgegevens alleen mogen worden verzameld voor welbepaalde, nadrukkelijk omschreven en 

gerechtvaardigd doeleinden; en  

(c)  verwerkingen toereikend zijn, ter zake dienend en beperkt moeten zijn tot wat voor de doeleinden noodzakelijk is. 
 
 
 
 

--*-- 

 

 

3/3 

