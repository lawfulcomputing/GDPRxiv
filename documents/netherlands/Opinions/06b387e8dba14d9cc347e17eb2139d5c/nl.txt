 

Autoriteit Persoonsgegevens 
Postbus 93374, 2509 AJ  Den Haag 
Bezuidenhoutseweg 30, 2594 AV  Den Haag 
T 070 8888 500 - F 070 8888 501 
autoriteitpersoonsgegevens.nl 

 
De Minister van Volksgezondheid, Welzijn en Sport  
Parnassusplein 5 
2511 VX Den Haag  
Postbus 20350 
2500 EJ Den Haag 
 
 

 

 

 

Datum 
30 november 2023 
 
 

Ons kenmerk 
z2023-02815 
 
Contactpersoon 
 
 
 

Uw brief van 
25 mei 2023 
 
Uw kenmerk 
3593586-1048015-PZO 

 
Onderwerp 
Advies over het concept-wijziging Uitvoeringsregeling Wkkgz inzake kwaliteitsregistraties  
 

 

 

 

Geachte heer Kuipers, 
 
Bij brief van 25 mei 2023 is de Autoriteit Persoonsgegevens (AP) op grond van het bepaalde in artikel 36, 
vierde lid, van de Algemene verordening gegevensbescherming (AVG) geraadpleegd over het concept 
voorstel tot wijziging van de Uitvoeringsregeling Wkkgz in verband met het regelen van regie op de 
kwaliteitsregistraties in de zorg (hierna: het concept).   
 
De AP beoordeelt of het concept met betrekking tot de verwerking van persoonsgegevens strookt met het 
Handvest van de Grondrechten van de Europese Unie (EU), de algemene rechtsbeginselen van de EU, de 
AVG en het overige relevante recht, waarbij onder meer voldoende aannemelijk moet zijn gemaakt dat 
voldaan wordt aan het evenredigheidsbeginsel, doordat: 
• 
van de rechten en vrijheden van anderen te verwezenlijken (1. geschiktheid); 
• 
grondrechten van de betrokkenen minder aantast (2. subsidiariteit); 
• 
belang van het doel en de ernst van de inmenging (3. proportionaliteit) 
• 
voorspelbaar is (4. rechtszekerheid); 
• 
het concept voldoende aangeeft in welke omstandigheden en onder welke voorwaarden 
persoonsgegevens kunnen worden verwerkt, en aldus waarborgt dat de inmenging tot het strikt 
noodzakelijke wordt beperkt (5. inhoudelijke en procedurele waarborgen); en 
• 

het concept geschikt is om de nagestreefde doelstelling van algemeen belang of de bescherming 

de inmenging niet onevenredig is aan dat doel, wat met name een afweging impliceert van het 

het doel niet redelijkerwijs even doeltreffend kan worden bereikt op een andere wijze, die de 

het concept verbindend is naar nationaal recht (6. verbindendheid naar nationaal recht). 

het concept voldoende duidelijk en nauwkeurig is over de reikwijdte en in de toepassing 

  

 

1

 

 

Datum 
30 november 2023 

Ons kenmerk 
z2023-02815 

 

De AP constateert dat de uitwerking van het wettelijke beoordelingskader als procedurele waarborg ter 
bescherming van persoonsgegevens tekortschiet (punt 5). De AP heeft op dit punt bezwaar en adviseert de 
procedure niet voort te zetten, tenzij dit is weggenomen. 
 
Strekking van het concept  
 
Het concept stelt nadere regels ter uitvoering van de wijziging van de Wet kwaliteit, klachten en geschillen 
zorg in verband met het regelen van regie op kwaliteitsregistraties in de zorg en grondslagen om ten 
behoeve van die kwaliteitsregistraties bijzondere persoonsgegevens te kunnen verwerken (hierna: de wet). 
Een kwaliteitsregistratie beoogt verzameling, gegevensopslag en verdere verwerking van gegevens over 
een welomschreven cliëntenpopulatie om de kwaliteit van zorg aan die cliëntenpopulatie te meten en te 
verbeteren. De kwaliteitsregistraties dienen daarmee het algemeen belang van borging en verbetering van 
de kwaliteit van de zorg. Zorgaanbieders moeten op grond van de wet gepseudonimiseerd patiëntgegevens 
aanleveren als een bepaalde kwaliteitsregistratie eenmaal is opgenomen in een door Zorginstituut 
Nederland bij te houden register. Het concept bevat de nader ingevulde voorwaarden, bedoeld in artikel 
11o, eerste lid, van de wet, op grond waarvan het Zorginstituut beslist over opname in dat register. Deze 
criteria betreffen een nadere invulling van de vereisten van noodzakelijkheid (subsidiariteit en 
proportionaliteit). Daarnaast bevat het concept een bijlage, met de kwaliteitsregistraties die niet geheel 
voldoen aan artikel 11o van de wet en om die reden voorwaardelijk worden opgenomen. 
 
Advies  
 
Toetsing aan het evenredigheidsbeginsel apart van de toetsing aan het wettelijk kader 
 
In het advies bij het bovenliggende wetsvoorstel zette de AP uiteen dat de aanvaardbaarheid van 
verplichting van een specifieke kwaliteitsregistratie geheel afhangt van de toetsing van een aanvraag voor 
registratie door het Zorginstituut en van de daarbij gehanteerde maatstaven en procedures. De maatstaven 
die het Zorginstituut aanlegt zijn dus van wezenlijk belang; immers alleen als het Zorginstituut terecht 
bepaalt dat noodzaak in het kader van het algemeen belang vaststaat (door toepassing van adequate 
maatstaven en procedures) is een uitzondering op het beginselverbod op verwerking van bijzondere 
persoonsgegevens voorhanden, alleen dan is aanvaardbaar dat de geheimhoudingsverplichting van de 
zorgaanbieder wordt doorbroken en alleen dan is een wettelijke grondslag een goede basis voor de 
verwerking.1 In een context waarin ook private partijen zoals zorgverzekeraars een belangrijke rol spelen 
komt hieraan des te meer belang toe. 
 
Het beoogde nieuwe artikel 7ab in de wet bevat een uitwerking van de wettelijke vereisten 
‘noodzakelijkheid, proportionaliteit en subsidiariteit’.2  Dit wettelijke beoordelingskader wordt in het 
concept nader uitgewerkt. Dit kader komt deels overeen met het bovengeschetste kader voor toetsing aan 

                                                                         
1 Advies van de AP van 20 januari 2021  over het concept voor een wetsvoorstel Wet kwaliteitsregistraties zorg (kenmerk: 2021-11045)  
2 Deze vereisten zijn opgenomen in artikel 11o, eerste lid, onderdeel b, van de wet. 

 

 

2/5

 

 

Datum 
30 november 2023 

Ons kenmerk 
z2023-02815 

 
het evenredigheidsbeginsel,3 maar bevat ook andere elementen. De toelichting stelt dan ook dat het kader 
breder is dan de AVG en dat daarbinnen aspecten tegen elkaar kunnen worden afgewogen. Zo volgt uit de 
toelichting dat ook de administratieve lasten voor zorgaanbieders en de inzet van publieke middelen in het 
wettelijke kader meewegen in de sleutel van ‘noodzakelijkheid, proportionaliteit en subsidiariteit’.4  

 
De AP merkt op dat zodoende niet een juiste maatstaf wordt aangelegd. Om een kwaliteitsregistratie 
verplicht te stellen moet eerst aan de hand van het evenredigheidbeginsel objectief worden vastgesteld dat 
de inbreuk op het grondrecht noodzakelijk en evenredig is bezien vanuit de (op het algemeen belang 
gebaseerde) doelstelling van de kwaliteitsregistratie. Bij die afweging spelen andere belangen, zoals de 
administratieve lasten van zorgaanbieders, geen rol. In een belangenafweging waarbij meerdere belangen 
zouden meewegen, zou het denkbaar kunnen zijn dat een verwerking wordt toegestaan die een grote 
inbreuk betreft op het recht op gegevensbescherming, maar wel lage administratieve lasten heeft. Als deze 
belangen gelijktijdig en gelijkwaardig tegen elkaar worden afgewogen vormt deze afweging geen waarborg 
dat de verwerking in het licht van de AVG en de bescherming van grondrechten noodzakelijk is.  
 
De toets aan het evenredigheidsbeginsel ‘sec’ moet dus eerst plaatsvinden. Pas als de noodzaak in dat licht 
objectief bezien vastgesteld is, is er ruimte voor andere afwegingen, zoals administratieve lasten van 
zorgaanbieders. 
 
De AP adviseert artikel 7ab, eerste lid, van het concept zodanig aan te passen dat eerst toelaatbaarheid van 
de inbreuk op het grondrecht wordt getoetst en pas daarna wordt bezien of de voorgenomen 
kwaliteistregistratie voldoet aan de andere aspecten van het wettelijke toetsingskader, zoals 
administratieve lasten en besteding van publieke middelen.  
 
Minimumnorm van passende technische en organisatorische maatregelen 
Het tweede lid (abusievelijk derde lid genoemd) van het nieuwe artikel 7ab van het concept omschrijft op 
welke wijze een kwaliteitsregistratie invulling geeft aan het vereiste van passende technische en 
organisatorische maatregelen. Hiervoor wordt een NEN-norm en een ISO-norm als uitgangspunt 
genomen.  De formulering van het tweede lid stelt dat voldaan is aan het vereiste van passende technische 
en organisatorische maatregelen als “in elk geval” sprake is van certificering voor de NEN- of ISO-
normen.5  
 
De AP stelt voorop dat indien de kwaliteitsregistratie niet ten minste voldoet aan de normen, de aanvraag 
afgewezen zou moeten worden (zie punt 5 van het toetsingskader evenredigheidsbeginsel). Deze wijze van 
formuleren miskent bovendien dat beveiligingseisen te allen tijde state of the art moeten zijn.6 Het is 
daarom niet terecht dat het concept ervan uitgaat dat “in elk geval” is voldaan aan de gestelde eis van 
passende technische en organisatorische maatregelen als op het moment van aanvraag voldaan is aan de 
                                                                         
3 Zoals deze voortvloeien uit artikel 8, jo. artikel 52, eerste lid, van het EU-handvest voor de grondrechten, of uit artikelen 5 en 6 van de 
AVG.  
4 Paragraaf 2.3.2. van de toelichting.  
5 Tweede lid van artikel 7ab van het concept.  
6 Zie ook artikel 32, eerste lid, van de AVG: “rekening houdend met de stand van de techniek”. 

 

 

3/5

 

 

Datum 
30 november 2023 

Ons kenmerk 
z2023-02815 

 
NEN- of ISO-norm. Op grond van de AVG7 dient de registratiehouder gedurende de looptijd van een 
kwaliteitsregistratie te beoordelen of de genomen technische en organisatorische maatregelen toereikend 
zijn in het licht van de risico’s. Het concept mag daarover geen verwarring laten ontstaan. 
 
De AP adviseert om artikel 7ab, tweede lid, van het concept te herformuleren als minimum-norm, zodat 
een aanvraag die niet aan de NEN- of ISO-norm voldoet in ieder geval wordt afgewezen. Daarnaast 
adviseert de AP in de toelichting erop te wijzen dat de eisen van artikel 32 van de AVG verder kunnen gaan 
en continue aandacht vergen van de registratiehouder.   
 
Afwegingskader voorwaardelijke opgenomen kwaliteitsregistraties  
Op grond van artikel 11t van de wet kunnen kwaliteitsregistraties voorwaardelijk worden opgenomen in 
het register voor kwaliteitsregistraties. Het gaat hier om kwaliteitsregistraties die nog niet voldoen aan het 
bepaalde bij of krachtens artikel 11o van de wet.8 Op grond van artikel 11t, vijfde lid, van de wet, worden in 
artikel 7ae bepaalde kwaliteitsregistraties in de bijlage voorwaardelijk aangewezen. Het concept bevat 
geen informatie over de specifieke kwaliteitsregistraties die voorwaardelijk zijn opgenomen. Daarnaast 
biedt het concept in de huidige vorm ook geen inzicht op welke aspecten deze kwaliteitsregistraties niet 
voldoen aan de vereisten van artikel 11o. 
 
Artikel 11o van de wet bevat ook nadere uitwerking van voorwaarden die voortvloeien uit de bescherming 
van persoonsgegevens. 9 Ook een tijdelijk of voorwaardelijk aangewezen kwaliteitsregistratie zal daaraan 
moeten voldoen.  Het is om die reden noodzakelijk om inzichtelijk te maken, aan welke voorwaarden van 
artikel 11o, eerste lid, van de wet een voorwaardelijk aangewezen kwaliteitsregistratie niet voldoet. 
 
De AP adviseert in de toelichting op te nemen aan welke voorwaarden van artikel 11o, eerste lid, van de 
wet, een in de bijlage als voorwaardelijk aangewezen kwaliteitsregistratie niet voldoet. 
  
Werklast AP 
 
Aannemelijk is dat het concept de AP zal nopen tot extra inzet. Deze inzet is nog niet verdisconteerd in de 
financiering van de AP. Dit zal voorafgaand aan inwerkingtreding in overleg met de Minister voor 
Rechtsbescherming - als verantwoordelijke voor de begroting ten laste waarvan de AP wordt gefinancierd 
- moeten worden geadresseerd. Om die reden wordt afschrift van dit advies gezonden aan de Minister 
voor Rechtsbescherming. 
 
Openbaarmaking 
 
Dit advies wordt binnen twee weken op de website van de AP gepubliceerd. 
  
 

                                                                         
7 Artikel 32 AVG. 
8 Artikel 11t tweede lid van de wet.  
9 Zie tevens het eerste punt van dit advies. 

 

 

4/5

 

 

Datum 
30 november 2023 

Ons kenmerk 
z2023-02815 

 
Hoogachtend,  
Autoriteit Persoonsgegevens,  
 
 
 
 
Aleid Wolfsen  
voorzitter 

 

 

5/5

