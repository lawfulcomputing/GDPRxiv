 

 
De Staatssecretaris van Binnenlandse Zaken en 
Koninkrijksrelaties 
Postbus 20011 
2500 EA DEN HAAG 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 070 8888 501 
autoriteitpersoonsgegevens.nl 
 

 

 

 

Datum 
29 augustus 2023 
 
 

Ons kenmerk 
z2023-02871 
 
 
 
 

Uw brief van 
19 juni 2023 
 
Uw kenmerk 
2023-0000337689 
 

 
Onderwerp 
Advies over het concept voor de Wet invoering BSN en voorzieningen digitale overheid BES 
 

 

 

Geachte mevrouw Van Huffelen, 
 
Bij brief van 19 juni 2023 is de Autoriteit Persoonsgegevens (AP) op grond van het bepaalde in artikel 36, 
vierde lid, van de Algemene verordening gegevensbescherming (AVG), geraadpleegd over het concept 
voor de wijziging van diverse wetten in verband met het invoeren van het burgerservicenummer en de 
voorzieningen van de digitale overheid op Bonaire, Sint Eustatius en Saba (Wet invoering BSN en 
voorzieningen digitale overheid BES) (hierna: het concept). Per emails van 9 en 10 augustus 2023 is 
desgevraagd nadere informatie verstrekt.  
 
Beoordeling van de persoonsgegevens aspecten van het concept geeft de AP aanleiding tot het maken van 
enkele opmerkingen.  
 
Strekking van het concept  
 
Het concept beoogt de digitale dienstverlening van de (semi-)overheid in Caribisch Nederland zoveel 
mogelijk op een gelijkwaardig niveau als in Europees Nederland te brengen. Hiertoe bewerkstelligt het 
concept dat:  
 

aan alle geregistreerde inwoners van Caribisch Nederland een BSN wordt toegekend; 

 
  dit BSN zowel in de basisregistratie personen (BRP), als in de basisadministratie 

persoonsgegevens BES (Bap BES) wordt opgenomen; 

  overheidsorganen en andere gebruikers in Caribisch Nederland gerechtigd zijn om het BSN te 

 

verwerken; 
inwoners en bedrijven van Caribisch Nederland gebruik kunnen maken van digitale 
inlogmiddelen, zoals DigiD en eHerkenning; 

  het BSN op nieuw uit te geven ID-kaarten BES wordt opgenomen. 

  

 

1 

 

 

Datum 
29 augustus 2023 

Ons kenmerk 
z2023-02871 

 
 
Inwoners van Caribisch Nederland verkrijgen een BSN nadat ze zijn ingeschreven in de BRP. De Minister 
van Binnenlandse Zaken en Koninkrijksrelaties (BZK) doet mededeling van inschrijving aan het 
bestuurscollege van de BES, onder vermelding van het BSN van de ingeschrevene1. Het bestuurscollege 
van de BES registreert het BSN vervolgens in de Bap BES.  
 
Advies 
 
Toelichting noodzaak dubbele registratie 
Het concept voorziet in registratie van persoonsgegevens van inwoners van Caribisch Nederland in zowel 
de BRP als in de Bap BES. Zo’n dubbele registratie en de gegevensuitwisselingen die in dat kader 
plaatsvinden, brengen (extra) risico’s in de bescherming van persoonsgegevens met zich mee. Dubbele 
registratie is dus alleen toegestaan als dat noodzakelijk is voor het nagestreefde doel (vereisten van 
subsidiariteit2 en proportionaliteit3).  
 
Desgevraagd is de noodzaak van dubbele registratie nader onderbouwd:  
Het is van belang dat inwoners van Caribisch Nederland het BSN verkrijgen, en niet een ander 
registratienummer, zodat die inwoners die al een BSN hebben (20 tot 30%), dat nummer kunnen 
behouden. Ook kan dan de AOW die in Nederland is opgebouwd en de AOV die in Caribisch Nederland is 
opgebouwd, worden vastgelegd onder hetzelfde nummer. Bovendien kan dan zonder voorbehoud gebruik 
worden gemaakt van de digitale voorzieningen die in Nederland zijn ontwikkeld op basis van het BSN, 
zoals DigiD, zonder dat een apart systeem voor Caribisch Nederland moet worden opgebouwd. Het BSN 
wordt alleen uitgegeven aan personen die zijn ingeschreven in de BRP.  
Verder is onderbouwd dat de BRP en de Bap BES in verschillende opzichten van elkaar afwijken, waardoor 
de technische en organisatorische impact van volledige vervanging door de BRP zeer groot zou zijn.4 
 
De AP adviseert om deze nadere onderbouwing ook op te nemen in de toelichting.  
 
Toelichting passende waarborgen 
Het concept bepaalt dat de Minister van BZK het BSN van een inwoner van Caribisch Nederland verstrekt 
aan het bestuurscollege van de BES nadat die inwoner is ingeschreven in de BRP. Caribisch Nederland 
behoort niet tot Europa en is daarom aan te merken als een derde land in de zin van de AVG. Doorgifte van 
persoonsgegevens aan een derde land is alleen mogelijk op basis van: 
 

                                                                        
1 En het administratienummer (het voorgestelde artikel 2.84, derde lid, van de Wet BRP). Het administratienummer wordt reeds in de 
BRP en de Bap BES opgenomen. Het is een persoonsnummer dat wordt gebruikt in de berichtuitwisseling met de gemeenten, 
respectievelijk openbare lichamen, en de gebruikers van de BRP of Bap BES. Ook wordt het in de Bap BES gebruikt bij de registratie van 
verhuizingen binnen het Caribische deel van het Koninkrijk. 
2 Subsidiariteit: het nagestreefde doel kan niet redelijkerwijs even doeltreffend worden bereikt op een andere wijze, die de 
grondrechten van de betrokkenen minder aantast. 
3 Proportionaliteit: de inmenging is niet onevenredig aan het nagestreefde doel, wat met name een afweging impliceert van het 
belang van het doel en de ernst van de inmenging. 
4 Emails van 9 en 10 augustus 2023. 

 

 

2/4 

 

 

Datum 
29 augustus 2023 

Ons kenmerk 
z2023-02871 

 

1.  een adequaatheidsbesluit5; 
2.  passende waarborgen6; 
3.  binding corporate rules (BCR)7 of 
4.  specifieke uitzonderingen8.9 

 
Volgens de toelichting is er sprake van passende waarborgen (2.). Dit wordt als volgt onderbouwd: 
De Wet bescherming persoonsgegevens BES (Wbp BES) en de Wet Bap BES bieden, binnen de kaders van 
de Grondwet, het Europees Verdrag voor de Rechten van de Mens en het Verdrag tot bescherming van 
personen met betrekking tot de geautomatiseerde verwerking van persoonsgegevens (Conventie 108), 
afdwingbare rechten en doeltreffende rechtsmiddelen voor de bescherming van de privacy, geborgd door 
de aanwezigheid van een onafhankelijke toezichthouder, de CBP BES. De beginselen uit de Wbp BES 
komen overeen met die van de AVG en Uitvoeringswet AVG. Bovendien bevat het concept een aantal 
privacybeschermende maatregelen, waaronder een actieve informatieplicht, een plicht tot zelfevaluatie en 
het gebruik van technisch beveiligde kanalen, aldus de toelichting.10 
 
De Wbp BES is in 2019 geëvalueerd. Het evaluatierapport concludeert dat niet zonder meer kan worden 
gesteld dat er sprake is van passende waarborgen. Weliswaar lijkt de Wbp BES persoonsgegevens van de 
inwoners van Caribisch Nederland voldoende te beschermen, maar de implementatie, uitvoering en 
toezicht laat nog sterk te wensen over, aldus het evaluatierapport.11  
 
Deze conclusie uit het evaluatierapport is niet betrokken in de overwegingen in de toelichting omtrent 
passende waarborgen. 
 
De AP adviseert om dit alsnog te doen.  
 
Werklast AP 
 
Aannemelijk is dat het concept de AP zal nopen tot beperkte extra inzet. Deze inzet is nog niet 
verdisconteerd in de financiering van de AP. Dit zal voorafgaand aan inwerkingtreding in overleg met de 
Minister voor Rechtsbescherming - als verantwoordelijke voor de begroting ten laste waarvan de AP 
wordt gefinancierd - moeten worden geadresseerd. Om die reden wordt afschrift van dit advies gezonden 
aan de Minister voor Rechtsbescherming. 
 

                                                                        
5 Artikel 45 van de AVG. 
6 Artikel 46 van de AVG. 
7 Artikel 47 van de AVG. 
8 Artikel 49 van de AVG. 
9 Artikel 44 van de AVG. 
10 Memorie van toelichting, p. 28-31.  
11 Evaluatie Wet bescherming persoonsgegevens BES, Pro Facto, september 2019, p. 70. 

 

 

3/4 

 

 

Datum 
29 augustus 2023 

Ons kenmerk 
z2023-02871 

 
Openbaarmaking 
 
De AP is voornemens dit advies niet eerder dan na vier weken openbaar te maken op de website 
www.autoriteitpersoonsgegevens.nl. Behoudens tegenbericht gaat zij ervan uit dat hiertegen geen 
bezwaar bestaat.  
 
Hoogachtend,  
Autoriteit Persoonsgegevens,  
 
 
 
Aleid Wolfsen  
voorzitter 
 
 

 

 

4/4 

