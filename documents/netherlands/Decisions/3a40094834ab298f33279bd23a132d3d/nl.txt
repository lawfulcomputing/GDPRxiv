 

 
Vertrouwelijk/Aangetekend 
A.S. Watson Health & Beauty Continental Europe B.V. 
T.a.v. de directie 
Postbus 34 
3927 ZL Renswoude 

 

 

Datum 
2 mei 2024 
 
 

Ons kenmerk 
z-2021-14274 
 
Contactpersoon 
[VERTROUWELIJK] 
[VERTROUWELIJK] 
 

 

Autoriteit Persoonsgegevens 
Postbus 93374, 2509 AJ  Den Haag 
Hoge Nieuwstraat 8, 2514 EL  Den Haag 
T 070 8888 500 - F 088-0712140   
autoriteitpersoonsgegevens.nl 
 
 

 

 
 
 
 
 

 
Onderwerp 
Besluit tot het opleggen van een bestuurlijke boete voor het overtreden van de Algemene verordening 
gegevensbescherming 
 

 

 

 

Geachte leden van de directie, 
 
De Autoriteit Persoonsgegevens (hierna: AP) heeft besloten om aan A.S. Watson Health & Beauty 
Continental Europe B.V. (hierna: A.S. Watson) een bestuurlijke boete van € 600.000,- op te leggen voor de 
overtreding van artikel 6, eerste lid, in samenhang met artikel 5, eerste lid, onder a, van de Algemene 
verordening gegevensbescherming (hierna: AVG). De reden hiervoor is dat A.S. Watson geen rechtmatige 
grondslag heeft voor het verwerken van persoonsgegevens omdat zij heeft nagelaten toestemming te 
vragen aan betrokkenen voor de verwerking van hun persoonsgegevens door middel van (tracking) 
cookies bij het bezoeken van de website kruidvat.nl.  
 
De AP is van oordeel dat het opleggen van een bestuurlijke boete aan A.S. Watson niet alleen gepast is 
maar ook noodzakelijk. A.S. Watson heeft namelijk de rechten en vrijheden van burgers geschonden door 
hun persoonsgegevens op onrechtmatige wijze te verwerken. De AP vindt dat ernstig en gaat om die reden 
over tot handhaving jegens A.S. Watson. 
 
In dit besluit wordt de bestuurlijke boete toegelicht. Hiertoe wordt achtereenvolgens ingegaan op de 
aanleiding van het onderzoek, de bevindingen van het onderzoeksrapport, het procesverloop, de zienswijze 
van A.S. Watson, de overtreding en de hoogte van de boete. Tot slot volgt het dictum. 
 
 

  

 

1 

 

 

Datum 
2 mei 2024 

 

Ons kenmerk 
z-2021-14274 

1.  Aanleiding onderzoek  

1.  A.S. Watson is een onderneming gevestigd in Renswoude1 en actief als financiële holding die verschillende 

groothandels- en detailhandelsondernemingen beheert en exploiteert. Kruidvat is een 
dochteronderneming binnen het concern van A.S. Watson. 
 

2.  De afdeling Eerstelijns Onderzoek van de directie Klantcontact en Controlerend Onderzoek van de AP 

heeft in oktober en november 2019 een onderzoek gestart naar verschillende websites, waaronder 
kruidvat.nl, om te toetsen of die websites voldeden aan de eisen die aan het plaatsen van (tracking-) 
cookies worden gesteld. Daarbij werd tevens nagegaan of toestemming van betrokkenen werd gevraagd 
voor het verwerken van persoonsgegevens door middel van (tracking-) cookies, alsmede de wijze waarop 
het geven van deze toestemming was vormgegeven.  
 

3.  Op 29 november 2019 heeft de AP een normoverdragende brief aan A.S. Watson verzonden waarin is 

aangegeven dat vermoedelijk niet aan het geldende juridische kader werd voldaan. De AP heeft met 
genoemde brief A.S. Watson aangemoedigd om de werkwijze aangaande de toestemmingsprocedure voor 
(tracking-) cookies tegen het licht te houden.  

 

4.  De AP heeft op 28 april 2020, 7 mei 2020 en 16 juni 2020 technisch onderzoek gedaan en geconstateerd dat 

A.S. Watson de werkwijze niet had aangepast.  

 

5.  De AP heeft vervolgens een ambtshalve onderzoek ingesteld naar een mogelijke overtreding van de AVG 

door A.S. Watson.   
 

2.  Bevindingen onderzoeksrapport en procesverloop 

6.  De bevindingen van het onderzoek zijn neergelegd in een rapport.2 Deze paragraaf vat de belangrijkste 

bevindingen daaruit samen. 
 

7.  A.S. Watson heeft haar hoofdvestiging in Nederland.  

 

                                                                        
1 Onderzoeksrapport, bijlage 8: uittreksel KvK.  
2 Dossierstuk 1: onderzoeksrapport met bijlagen. 
 

 

 

2/29 

 

 

Datum 
2 mei 2024 

 

Ons kenmerk 
z-2021-14274 

8.  A.S. Watson is verwerkingsverantwoordelijke in de zin van de AVG van kruidvat.nl omdat zij zowel het 

9. 

doel en de middelen bepaalt als de wijze van vragen van toestemming van kruidvat.nl.3 
 
In de privacyverklaring van kruidvat.nl staat dat bij een bezoek aan kruidvat.nl reclamecookies en tracking 
cookies worden geplaatst en uitgelezen.4 Hierbij worden de typen persoonsgegevens, het doel en de 
grondslag van de verwerking, de typen cookies alsook de bewaartermijn beschreven. Ook is er 
informatiegegeven over het delen van verzamelde informatie met derden. Ten slotte wordt de bezoeker 
van die website geïnformeerd over de mogelijkheid tot het aanmaken van een account en wordt de 
bezoeker geïnformeerd over de daarbij benodigde gegevens zoals de NAW-gegevens, de geboortedatum, 
het geslacht en e-mailadres. 

 

10.  De afdeling Eerstelijns Onderzoek van de directie Klantcontact en Controlerend Onderzoek van de AP 

heeft op 28 april 2020 technisch onderzoek verricht op de website kruidvat.nl en vastgesteld welke 
cookies, javascripts en web beacons (hierna gezamenlijk aangeduid als: ‘’cookies’’) worden 
geplaatst/ingeladen bij het bezoeken van kruidvat.nl. Omdat de bezoeker een toestemmingsprocedure 
moet doorlopen voor het delen van bepaalde gegevens (cookievenster), heeft de AP gekeken naar zowel de 
toestemmingsprocedure zelf als naar de plaatsing van cookies zowel vóór als na het doorlopen van de 
toestemmingsprocedure. 

 

11.  Gebleken is dat er zowel voorafgaand als na het doorlopen van de toestemmingsprocedure cookies werden 

geplaatst. Over een vijftal cookies is A.S. Watson door de AP bevraagd, in het bijzonder over het soort 
gegevensverwerking per cookie, het al dan niet toekennen van een unieke identificator aan (het apparaat 
van) de bezoeker, het doel van cookies en ten slotte eventuele verwerking door en 
verwerkingsovereenkomsten met derden. 
 

12.  In reactie op dat verzoek heeft A.S. Watson op 21 juli 2020 informatie aan de AP verstrekt over het vijftal 

gevraagde cookies. Mede naar aanleiding van de reactie die A.S. Watson heeft gegeven is in het 
onderzoeksrapport het volgende vastgesteld. 

 

13.  De first-party peerius_user cookie en de first_party unless_visitorID cookie kennen een unieke user-ID toe 

aan de websitebezoeker, met als doel personalisatie en het bijhouden van (toekomstige) herhalende 
bezoeken. 

 

14.  Het first-party peerius_sess cookie verzamelt informatie over het specifieke bezoek (de sessie) van een 
bezoekersapparaat op een bepaald moment. Het gaat dan om welke pagina’s bezocht worden, welke 
producten aan het winkelmandje worden toegevoegd en welke worden gekocht, op welke aanbevelingen 
wordt geklikt, het e-mailadres, user-ID, IP-adres en de user-agent. Het doel van deze cookie is om met 

                                                                        
3 Onderzoeksrapport, bijlage 3: brief van A.S. Watson van 21 juli 2020. 
4 Door de AP geraadpleegd op 23 september 2020 om 14:07 uur. 

 

 

3/29 

 

 

Datum 
2 mei 2024 

Ons kenmerk 
z-2021-14274 

 
deze informatie over het bezoek een betere gebruikservaring aan te bieden aan de websitebezoeker achter 
de unieke user ID.  

 

15.  De first-party cookies hebben ook een bepaalde, door het technisch onderzoek vastgestelde 

geldigheidsduur: 

a.  peerius_user: 
b.  unless_visitorID:   tot 28 april 2021 11:39:10 uur (ca. 1 jaar) 
c.  peerius_sess:  

tot 28 april 2020 15:39:10 uur (ca. enkele uren) 

tot 14 januari 2040 11:39:10 uur (ca. 19 jaar en 9 maanden) 

 

16.  De third-party unless javascript verzamelt analytische gegevens per paginabezoek op basis van 

geaggregeerde/samengevoegde gedragsscores, de URL en zogenaamde custom events. Het IP-adres en de 
user-agent worden ook verwerkt en verzonden. Het IP-adres wordt niet opgeslagen, maar wel gebruikt om 
de locatie van de browsersessie te bepalen. Al deze gegevens worden door A.S. Watson verzonden aan een 
derde partij die deze gegevens verwerkt. Het doel van deze verwerkingen is personalisatie en het 
optimaliseren van de gebruikservaring. Met deze derde partij heeft A.S. Watson een 
verwerkersovereenkomst gesloten. 

 

17.  De third-party Google Analytics tracking beacon verzamelt gegevens5 met als doel het verkrijgen van 
statistische inzichten omtrent het gebruik van kruidvat.nl. Deze gegevens worden verzonden naar een 
derde partij (Google) waarmee een verwerkersovereenkomst is gesloten. 

 

18.  Tot slot is van elk van bovenstaande cookies vastgesteld dat deze zijn geplaatst vóórdat de bezoeker van 
kruidvat.nl toestemming had gegeven. Op 11 mei 2021 is nogmaals vastgesteld dat het third-party unless 
javascript werd uitgevoerd vóórdat toestemming was gegeven. 

 

19.  De wijze waarop A.S. Watson aan de bezoeker van de website kruidvat.nl toestemming vraagt voor het 

plaatsen van cookies bestaat uit een aantal stappen.6 In de eerste stap worden twee opties weergeven: “Ik 
ga akkoord met het gebruik van cookies” en ‘’Wilt u meer weten?’’. 

 

20.  In de tweede stap (na te klikken op ‘Wilt u meer weten?’’) wordt de keuze gegeven tussen “Akkoord en 

doorgaan’’ en ‘’Meer informatie’’. 

 

21.  In de derde stap (na te klikken op ‘’Meer informatie’’) wordt een schuifje zichtbaar met de opties ‘’Functionele 

Cookies’’, ‘’Verplichte Cookies’’ en “Reclame Cookies’’. A.S. Watson heeft ervoor gezorgd dat het schuifje 

                                                                        
5 'User agents, Trafic sources-referrers/campaigns/Sources, client ID/visitor ID, Location, language, Page URL, Page Title, zie 
onderzoeksrapport, p. 28. 
6 Onderzoeksrapport, bijlage 5: technisch onderzoek 28 april 2020. 

 

 

4/29 

 

 

Datum 
2 mei 2024 

Ons kenmerk 
z-2021-14274 

 
standaard was ingesteld op de optie “Reclame Cookies’’. De drie andere opties waren ‘’Annuleren’’, ‘’Verstuur 
Voorkeursinstellingen’’ en ‘’Geavanceerde instellingen’’.  

 

22.  In de vierde stap (na te klikken op “Geavanceerde instellingen”) kan er apart toestemming worden gegeven 
voor Functionele Cookies en Reclame Cookies door op ‘’toestaan’’ te klikken. Er zijn tevens twee opties: 
‘’Annuleren’’ en ‘’Verstuur Voorkeursinstellingen’’. 

 

23.  In stap vijf (na te klikken op “Verstuur Voorkeursinstellingen’’) wordt de websitebezoeker geïnformeerd over 

het feit dat de instellingen zijn verzonden en dat de toestemmingsprocedure ten einde is. 

 

24.  In het onderzoeksrapport is vastgesteld dat A.S. Watson toestemming als default heeft ingesteld als de hele 

procedure wordt doorlopen zolang er geen instellingen actief worden veranderd door de bezoeker.7 

 

25.  Ten tijde van het onderzoek heeft de afdeling Eerstelijns Onderzoek van de directie Klantcontact en 

Controlerend Onderzoek van de AP op 4 september 2020 vastgesteld dat het vragen van toestemming voor 
het plaatsen van cookies was gewijzigd, maar dat op diezelfde datum de ‘’Reclame cookies’’ nog standaard 
aangevinkt waren. De AP heeft A.S. Watson op 24 september 2020 hierop gewezen en aan aanvullende 
vragen aan A.S. Watson gesteld. Op 5 oktober 2020 heeft de AP vastgesteld dat de toestemmingsprocedure 
was aangepast en dat er geen sprake meer was van vooraf ingevulde vakjes/vooraf ingevulde toestemming. 
Deze wijziging is het resultaat van, volgens A.S. Watson, de implementatie van eLab 2.0, waarin een 
toekomstbestendig cookiebeleid wordt gebruikt door middel van een technische verbetering van de 
codebase van de website kruidvat.nl. 
 

26.  Desgevraagd heeft A.S. Watson te kennen gegeven dat het aantal bezoekers van kruidvat.nl in de periode 

van 29 november 2019 tot en met 25 juni 2020 op [VERTROUWELIJK] lag. Het is voor A.S. Watson 
onbekend om hoeveel unieke bezoekers het gaat vanwege de mogelijkheid dat dezelfde gebruiker 
verschillende apparaten gebruikt.8 
 

27.  Het vorenstaande is door de afdeling Eerstelijns Onderzoek van de directie Klantcontact en Controlerend 

Onderzoek van de AP neergelegd in een rapport, welk rapport op 1 juli 2021 is ondertekend en aan 
A.S. Watson is verzonden.9  

 

                                                                        
7 Onderzoeksrapport, bijlage 5: technisch onderzoek 28 april 2020. 
8 Onderzoeksrapport, bijlage 3: brief van A.S. Watson van 21 juli 2020. 
9 Dossierstuk 1: onderzoeksrapport met bijlagen. 

 

 

5/29 

 

 

Datum 
2 mei 2024 

 

Ons kenmerk 
z-2021-14274 

28.  Bij brief van 19 augustus 2021 heeft de afdeling Handhaven van de directie Juridische Zaken en 

Wetgevingsadvies van de AP het voornemen geuit om tot handhaving over te gaan. A.S. Watson is daarbij 
in de gelegenheid gesteld om haar zienswijze op het onderzoeksrapport te geven.10  

 

29.  A.S. Watson heeft op 31 oktober 2021 schriftelijk haar zienswijze op het rapport gegeven.11  

 

30.  De afdeling Handhaven van de AP heeft bij brief van 14 januari 2022 A.S. Watson om aanvullende 

informatie gevraagd waarop A.S. Watson op 31 januari 2022 een reactie heeft gegeven.   

 

31.  Vanwege beperkte capaciteit bij de AP heeft deze procedure vervolgens stilgelegen. Op 11 oktober 2023 

heeft A.S. Watson haar zienswijze mondeling toegelicht.  
 

3.  Juridisch kader 

32.  Voor een betere leesbaarheid van dit besluit is het relevante juridisch kader in de bijlage opgenomen. Het 

juridische kader maakt onderdeel uit van dit besluit.  
 

4.  Zienswijze A.S. Watson  

33.  A.S. Watson heeft – kort samengevat – de volgende zienswijze op het rapport gegeven.  

 

34.  Het onderzoek van de AP is onrechtmatig, omdat de cookies en vergelijkbare technieken op de website 

kruidvat.nl niet als openbare gegevens mogen worden aangemerkt en de AP zonder voorafgaande 
toestemming of medeweten van A.S. Watson haar virtuele erf heeft betreden. Daarnaast heeft de AP 
gebruik gemaakt van een ‘tool’ die niet gebruiksvriendelijk is. Daarom was de AP genoodzaakt om de 
resultaten daarvan inzichtelijk te maken via een kostbare software die niet aan iedereen ter beschikking 
staat.   

 

35.  Daarnaast ontbreekt de wettelijke grondslag voor het onderzoek dat de AP heeft uitgevoerd.  

 

36.  A.S. Watson kan uit de conclusie in het onderzoeksrapport niet afleiden tegen welke beschuldiging zij zich 
moet verweren. Daarmee zijn haar rechten van verdediging geschaad. Zo wordt in het onderzoeksrapport 
niet duidelijk of A.S. Watson één of meerdere overtredingen heeft begaan, welke overtreding in welke 
periode is begaan en wat de duur van de overtreding was.  
 

                                                                        
10 Dossierstuk 2: Brief voornemen tot handhaving van 19 augustus 2021. 
11 Dossierstuk 3: Schriftelijke zienswijze van A.S. Watson van 31 oktober 2021. 

 

 

6/29 

 

 

Datum 
2 mei 2024 

 

Ons kenmerk 
z-2021-14274 

37.  De AP heeft niet onderzocht hoeveel gebruikers zich daadwerkelijk registreren en of de verzamelde 

informatie te koppelen is aan de registratiegegevens van gebruikers. Evenmin heeft de AP onderzocht 
waarvoor de betreffende cookies werden gebruikt. Daarmee heeft de AP in strijd met het 
zorgvuldigheidsbeginsel gehandeld. 

 

38.  In het onderzoeksrapport is niet vastgesteld welke cookies werden geplaatst op het moment dat de optie 

“reclame cookies” werd geaccepteerd. 

 

39.  A.S. Watson beschikte niet over de feitelijke of juridische mogelijkheden om met behulp van cookies 

natuurlijke personen te identificeren.  

 

40.  Het gebruik van het begrip “persoonsgegeven” uit de Telecommunicatiewet (Tw) vormt de facto een 

ongeoorloofde oprekking van dat begrip zoals in de AVG is opgenomen. 

 

41.  A.S. Watson heeft bezoekers van haar website niet op andere websites gevolgd.  

 

42.   Het bezoekersaantal van de website kruidvat.nl kan niet als basis dienen voor het bepalen van de omvang 

en reikwijdte van een mogelijke overtreding.  

 

43.  Met het accepteren van de al aangevinkte vakjes hebben bezoekers van Kruidvat.nl uitsluitend 

toestemming gegeven voor de plaatsing van cookies en vergelijkbare technieken en daarmee is geen 
sprake van een dubbelzinnig gegeven toestemming.  

 

44.  A.S. Watson heeft geen gebruik gemaakt van de trackingfunctionaliteiten van ‘Unless’ en ‘Peerius’ in de 

periode tussen 1 oktober 2020 en 11 mei 2021 zonder voorafgaande toestemming van bezoekers.  

 

45.  A.S. Watson had voor het gebruik van Google Analytics in de periode vanaf 1 oktober 2020 geen 

toestemming van bezoekers nodig omdat vanaf die datum Google Analytics slechts wordt gebruikt voor 
het meten van de kwaliteit en effectiviteit van de website.  

 

46.  Voor zover sprake is van een overtreding dan was de duur ervan beperkt tot de periode tussen 28 april 

2020 en 1 oktober 2020. Voor zover sprake is van een overtreding, dan zou een berisping meer in 
verhouding staan tot de overtreden norm die als een kleine inbreuk kan worden beschouwd.  
 
 

 

 

7/29 

 

 

Ons kenmerk 
z-2021-14274 

Datum 
2 mei 2024 

 

5.  Beoordeling 

5.1 

Verwerkingsverantwoordelijke en bevoegdheid AP  
 

47.   Vaststaat en niet in geschil is dat A.S. Watson verwerkingsverantwoordelijke is (artikel 4, aanhef en onder 

7, AVG).  
 

48.  De bescherming van natuurlijke personen bij de verwerking van persoonsgegevens is een grondrecht12 dat 

de AP als bevoegde13 toezichthoudende autoriteit dient te bewaken. Om hieraan te voldoen kent de AVG 
aan de AP onder meer de taak toe om de toepassing van de AVG te handhaven en te monitoren.14 Om deze 
taak te kunnen uitvoeren, heeft de AP onderzoeksbevoegdheden, zoals het verrichten van controles en het 
vorderen van informatie.15 Deze onderzoeksbevoegdheden worden ingezet door de inspecteurs die bij de 
AP werkzaam zijn.16 In het kader van onderzoek naar A.S. Watson hebben de inspecteurs van de AP de 
website kruidvat.nl bezocht en met gebruik van hulpmiddelen technisch onderzoek verricht en de 
resultaten daarvan in een verslag van ambtshandeling opgeschreven.  

 

49.  De website kruidvat.nl is een voor een ieder toegankelijke website. Dat is ook precies het doel van die 

website. Immers, A.S. Watson gebruikt kruidvat.nl om online producten aan consumenten te verkopen. 
De openbare bereikbaarheid van deze website is voor A.S. Watson (dus) essentieel. Anders dan 
A.S. Watson stelt, is de website kruidvat.nl daarom niet gelijk te stellen met een erf (of een privédomein). 
Het verrichten van onderzoek naar een publiekelijk toegankelijke website zoals kruidvat.nl kan naar het 
oordeel van de AP niet gelijkgesteld worden aan het betreden van een kantoorpand, een (neven)vestiging 
of een andere bedrijfsruimte. Van een inmenging op het privéleven, zoals A.S. Watson betoogt, is daarom 
geen sprake.17   

 

50.  De AP is op grond van de AVG bevoegd om onderzoek te verrichten naar de verwerking van 

persoonsgegevens en in voorkomend geval kan de AP overgaan tot handhaving wanneer sprake is van 
inbreuk op de AVG. In de Uitvoeringswet van de AVG en in hoofdstuk 5 van de Algemene wet 
bestuursrecht zijn die bevoegdheden nader bepaald. Die bevoegdheden strekken zich overigens ook uit tot 
het betreden van kantoorpanden, (neven)vestigingen en bedrijfsruimten. Het standpunt van A.S. Watson 
treft dan ook geen doel. 
 
 

                                                                        
12 Overweging 1 bij de AVG en artikel 1 AVG. 
13 Artikel 55, eerste lid, AVG. 
14 Artikel 57, eerste lid, onder a, AVG. 
15 Artikel 58, eerste lid, AVG. 
16 Artikel 15, eerste lid, UAVG. 
17 Artikel 8 Verdrag tot Bescherming van de Rechten van de Mens en Fundamentele Vrijheden (EVRM). 

 

 

8/29 

 

 

Datum 
2 mei 2024 

Ons kenmerk 
z-2021-14274 

5.2 

 
Rechtmatigheid bewijsvergaring 
 

51.  Onderzoekers van de AP zijn op grond van artikel 58 van de AVG en titel 5.2 van de Algemene wet 

bestuursrecht (Awb) bevoegd onderzoek te verrichten. Ingevolge artikel 5:18 van de Awb zijn zij bevoegd 
zaken te onderzoeken. In dit onderzoek hebben onderzoekers van de AP de voor een ieder vrij 
toegankelijke website kruidvat.nl bezocht om op die website technisch onderzoek te doen naar de werking 
van cookies. Dergelijk onderzoek valt onder de bevoegdheid genoemd in artikel 5:18 van de Awb. De 
omstandigheid dat gebruik is gemaakt van een computerprogramma om slechts de resultaten van het 
onderzoek inzichtelijk te maken, maakt niet dat de bewijsvergaring onrechtmatig is. Van onrechtmatige 
bewijsvergaring is dan ook geen sprake.  
 
Zorgvuldigheidsbeginsel 
 

5.3 

52.  Het betoog van A.S. Watson dat zij ten onrechte niet in de gelegenheid is gesteld een reactie te geven op 

het technisch onderzoek van 11 mei 2021 en dat daarom de AP in strijd heeft gehandeld met het 
zorgvuldigheidsbeginsel, faalt. En wel om het volgende. 
 

53.  Uit het onderzoeksrapport volgt dat technisch onderzoek heeft plaatsgevonden naar de cookies op de 

website kruidvat.nl op 28 april 2020, op 7 mei 2020 en op 17 juni 2020. De onderzoekers van de AP hebben 
naar aanleiding van dit onderzoek aan A.S. Watson bij brief van 26 juni 2020 onder meer gevraagd 
informatie te verstrekken over de cookies die de onderzoekers van de AP tijdens dat onderzoek zijn 
tegengekomen.1 Daarop heeft A.S. Watson op 21 juli 2020 gereageerd, waarna de onderzoekers op 
24 september 2020 nog aanvullende vragen hebben gesteld. Ook op deze vragen heeft A.S. Watson 
gereageerd, en wel op 5 oktober 2020. Vervolgens is op 11 mei 2021 nogmaals een technisch onderzoek 
uitgevoerd, maar A.S. Watson is toen niet in de gelegenheid gesteld om daarop te reageren. Wél zijn het 
onderzoeksrapport en de onderliggende stukken op 1 juli 2021 aan A.S. Watson verstrekt. A.S. Watson 
heeft gebruik gemaakt van de haar geboden gelegenheid hierop een zienswijze naar voren te brengen.  
 

54.  De uitkomsten van het technisch onderzoek, mede in aanmerking genomen de door A.S. Watson naar 

voren gebrachte zienswijze, bieden naar het oordeel van de AP onvoldoende steun voor de vaststelling dat 
er bij de bezoekers van kruidvat.nl in de periode tussen 1 oktober 2020 tot 11 mei 2021 cookies werden 
geplaatst met het doel om persoonsgegevens te verwerken vóórdat de bezoekers daarvoor toestemming 
hadden gegeven. Dit betekent dat geen sprake is geweest van een overtreding van artikel 6, eerste lid, van 
de AVG in de periode tussen 1 oktober 2020 tot 11 mei 2021.  
 

55.  Van handelen in strijd met het zorgvuldigheidsbeginsel is naar het oordeel van de AP geen sprake. 

Integendeel, A.S. Watson is niet alleen op verschillende momenten in de gelegenheid gesteld om enkele 
vragen te beantwoorden naar aanleiding van bevindingen van de onderzoekers van de AP, A.S. Watson 

 

 

9/29 

 

 

Datum 
2 mei 2024 

Ons kenmerk 
z-2021-14274 

 
heeft ook een zienswijze ingediend. Deze zienswijze heeft mede ten grondslag gelegen aan de conclusie 
van de AP dat geen sprake is van een overtreding in de periode tussen 1 oktober 2020 tot 11 mei 2021.  
 

56.  Gelet op het vorenstaande concludeert de AP dat geen sprake is van strijd met het 

zorgvuldigheidsbeginsel.  
 
Verwerking van persoonsgegevens 
 

5.4 

57.  In deze paragraaf wordt uiteengezet waarom de AP, anders dan A.S. Watson betoogt, van oordeel is dat 

A.S. Watson op kruidvat.nl persoonsgegevens heeft verwerkt door het plaatsen van cookies. 
 

58.  Bezoekers van de website kruidvat.nl hebben de mogelijkheid om zich te registreren. Daarbij wordt het 
adres, e-mailadres, geslacht, de (voor)naam en geboortedatum geregistreerd.18 Volgens A.S. Watson is 
circa [VERTROUWELIJK] van de bezoekers van kruidvat.nl geregistreerd.19 Dit betekent dat A.S. Watson 
van de geregistreerde bezoekers voornoemde persoonsgegevens verwerkt voordat de bezoekers daarover 
toestemming hebben gegeven.  

 

59.  Daarnaast volgt uit overweging 30 bij de AVG dat natuurlijke personen kunnen worden gekoppeld aan 

online-identificatoren via hun apparatuur, applicaties, instrumenten en protocollen, zoals 
internetprotocol (IP)-adressen, identificatiecookies of andere identificatoren zoals radiofrequentie-
identificatietags. Dit kan sporen achterlaten die, met name wanneer zij met unieke identificatoren en 
andere door de servers ontvangen informatie worden gecombineerd, kunnen worden gebruikt om 
profielen op te stellen van natuurlijke personen en natuurlijke personen te herkennen. 
 

60.  A.S. Watson kent met behulp van cookies een unieke user-ID (of visitor-ID) toe aan iedere bezoeker, zoals 

uitgelicht in randnummers 13 tot en met 17 van dit besluit.  

 

61.  De unieke user-ID die de first party cookie ‘peerius_user’ en de unieke visitor-ID die first party cookie 

‘unless_visitorId’ aan een bezoeker koppelen, hebben het doel om terugkerende bezoekers te volgen. Dit 
betekent dat een bezoeker die eerder kruidvat.nl heeft bezocht, kan worden geïdentificeerd met een unieke 
user-ID of visitor-ID en het IP-adres.  
 

62.  Ook gebruikt A.S. Watson de third party javascript van Unless en de third party tracking beacon van 

Google Analytics. Hiermee worden gegevens verzameld die naar Unless20 en Google Analytics21 worden 

                                                                        
18Onderzoeksrapport, p. 11 (en bijlage 9 bij het onderzoeksrapport).  
19 Spreekaantekeningen zienswijzezitting 11 oktober 2023, randnummer 3.7. 
20 ‘aggregated behavorial scores, URL, custom events, IP and user-agent’, zie onderzoeksrapport, p. 27. 
21 'User agents, Trafic sources-referrers/campaigns/Sources, client ID/visitor ID, Location, language, Page URL, Page Title, zie 
onderzoeksrapport, p. 28. 

 

 

10/29 

 

 

Datum 
2 mei 2024 

Ons kenmerk 
z-2021-14274 

 
verzonden met het doel om een gepersonaliseerde ervaring te creëren gebaseerd op de unieke user-ID of 
visitor-ID. Unless en Google Analytics kunnen aldus op basis van deze verzamelde gegevens en de 
gegevens waarover zij beschikken een gepersonaliseerde ervaring terugkoppelen aan de website 
kruidvat.nl.  
 

63.  Deze gepersonaliseerde ervaring samen met de unieke user-ID of visitor-ID maakt dat van de bezoekers 

van kruidvat.nl profielen worden gemaakt. Daarnaast kan A.S. Watson ook zelf interesseprofielen voor 
personalisatiedoeleinden opstellen door gegevens te verwerken waaronder het navigatiegedrag op de 
webpagina’s (bekeken pagina’s) en de aan het winkelmandje toegevoegde producten en gekochte 
producten, geolocatie en IP-adres. Kruidvat.nl biedt een zeer grote verscheidenheid aan producten aan. 
Het kan gaan om gezondheidsproducten, verzorgingsproducten, huishoudelijke producten, maar ook 
elektronica, speelgoed en babyproducten. Met name het in samenhang bezien van aan het winkelmandje 
toegevoegde producten, gekochte producten en de geolocatie (via IP-adres) gekoppeld aan unieke user-ID 
of visitor-ID kan een zeer specifiek en invasief profiel schetsen van de bezoekers van kruidvat.nl. 22 
 

64.  De AP merkt in dit verband nog op dat A.S. Watson nota bene zelf in haar privacybeleid aangeeft dat zij 

persoonsgegevens van bezoekers verwerkt. Bezoekers worden in het privacybeleid namelijk nadrukkelijk 
geïnformeerd over de verwerking van hun persoonsgegevens. Voorbeelden zijn:  

 
 “In dit privacybeleid leggen we uit welke soorten persoonsgegevens we verzamelen […]”;23  
 
 “Welke persoonsgegevens mogen we verzamelen? 
Informatie over het type browser dat je gebruikt bij een bezoek aan onze Sites, je IP-adres en apparaatadres, 
hyperlinks waarop je hebt geklikt, de vorige website die je hebt bezocht voordat je op onze Sites kwam en informatie 
verzameld door cookies of soortgelijke trackingsystemen. Je gebruikersnaam, profielfoto, geslacht, netwerken en alle 
andere informatie die je wilt delen wanneer je Sites van derden gebruikt (zoals wanneer je de "Vind ik leuk"-
functionaliteit op Facebook gebruikt)”;24 en 
 
 “wij kunnen onze Sites en onze producten ook afstemmen op jouw interesses en behoeftes, door informatie over je  
apparaat te verzamelen en deze te koppelen aan je Persoonsgegevens. Zo zorgen wij ervoor dat onze Sites afgestemd 
zijn wat interessant is voor jou”.25 
 

65.  Bij niet-geregistreerde bezoekers gaat het om de verwerking van een unieke user-ID of visitor-ID die 

inwisselbaar is met een naam. Een dergelijke online identificator geldt als persoonsgegevens in de zin van 

                                                                        
22 Zie ter vergelijking: Gerechtshof Amsterdam, 5 december 2023, ECLI:NL:GHAMS:2023:2971. 
23 Onderzoeksrapport, p. 10. 
24 Onderzoeksrapport, p. 10. 
25 Onderzoeksrapport, p. 11 (en bijlage 5, p. 9 bij het onderzoeksrapport). 

 

 

11/29 

 

 

Datum 
2 mei 2024 

Ons kenmerk 
z-2021-14274 

 
artikel 4, onder 1, AVG. Het gaat er namelijk om dat het mogelijk26 is dat de betrokkene direct of indirect 
identificeerbaar is en dat is bij bezoekers van kruidvat.nl het geval met de unieke user-ID of visitor-ID. 
 

66.  Gelet op het voorgaande concludeert de AP dat A.S. Watson persoonsgegevens van de bezoekers van 

kruidvat.nl verwerkt. 
 

5.5  Grondslag voor de verwerking van persoonsgegevens 

 

67.  Nu sprake is van verwerking van persoonsgegevens, moet vervolgens worden beoordeeld of A.S. Watson 

voor deze verwerking een grondslag heeft. De verwerking van persoonsgegevens is immers slechts 
rechtmatig indien daarvoor een grondslag aanwezig is.27 
 

68.  A.S. Watson plaatst cookies op de apparatuur van bezoekers van kruidvat.nl (vanaf nu: de betrokkene) met 

het doel om persoonsgegevens te verwerken. Voor het plaatsen van cookies heeft A.S. Watson 
toestemming van de betrokkene nodig. De toestemming die de betrokkene geeft moet bestaan uit een 
vrije, specifieke, geïnformeerde en ondubbelzinnige wilsuiting, in combinatie met een ondubbelzinnige 
actieve handeling.28 Stilzwijgen, het gebruik van reeds aangekruiste vakjes of vinkjes, of inactiviteit geldt 
daarbij niet als toestemming.29 

 

69.  Uit het onderzoeksrapport volgt dat bij een bezoek aan kruidvat.nl op de apparatuur van de betrokkene 
cookies worden geplaatst voordat de betrokkene daarvoor toestemming heeft gegeven. Het gaat om de 
volgende cookies:  
 

-  First party cookie ‘peerius_user’; 
-  First party cookie ‘unless_visitorId’; 
-  Third party javascript van Unless; en  
-  Third party tracking beacon van Google Analytics.30 
 

70.  Dit gegeven levert op zichzelf al een overtreding van artikel 6, eerste lid, in samenhang met artikel 5, eerste 
lid, onder a, AVG omdat zonder voorafgaande toestemming, aldus onrechtmatig, persoonsgegevens van de 
betrokkene worden verwerkt.  
 

                                                                        
26 HvJ EU 19 oktober 2016, C-582/14, ECLI:EU:C:2016:779 (Breijer), r.o. 42.  
27 Artikel 6, eerste lid, AVG. 
28 Zie artikel 4, aanhef en onder 11, AVG.  
29 Overweging 32 bij de AVG; zie ook HvJ EU 1 oktober 2019, C-673/17, ECLI:EU:C:2019:801 (Planet 49), r.o. 61-63.  
30 Onderzoeksrapport p. 11 en bijlage 5 bij het onderzoeksrapport p. 11 e.v. 

 

 

12/29 

 

 

Datum 
2 mei 2024 

 

Ons kenmerk 
z-2021-14274 

71.  Ook volgt uit het onderzoeksrapport dat de website kruidvat.nl standaard het vinkje op “akkoord” heeft 

geselecteerd, zodat de betrokkene standaard - by default dus – geacht wordt akkoord te gaan met het 
plaatsen van reclame cookies.31 Wil de betrokkene erachter komen of en zo ja hoe de “reclame-cookies” 
zijn ingesteld, dan moet de betrokkene de volgende stappen nemen .  
 

72.  De betrokkene heeft in de eerste stap onderaan de pagina de keuze uit “ik ga akkoord met het gebruik van 

 

cookies” of “wilt u meer weten”.  
 

73.  Eenmaal geklikt op “wilt u meer weten”, dan komt de betrokkene in de tweede stap bij een volgende ‘pop-up’ 

met daarin de keuze uit “akkoord en doorgaan” of “meer informatie”.  
 

                                                                        
31 Onderzoeksrapport p. 12-15. 

 

 

 

13/29 

 

 

Datum 
2 mei 2024 

 

Ons kenmerk 
z-2021-14274 

74.  Vervolgens stuit de betrokkene in de derde stap op een volgende ‘pop-up’ met daarin een verticale schuif 

die standaard op “reclame cookies” is ingesteld. De betrokkene heeft in dit scherm de mogelijkheid om op 
“geavanceerde instellingen” te klikken. 
 

75.  Wanneer de betrokkene hierop klikt, verschijnt in de vierde stap een ‘pop-up’ met de mogelijkheid om 

 

functionele cookies en reclame cookies toe te staan of te weigeren. 
 

76.   De AP stelt vast dat in dit geval dus sprake is van vooraf aangevinkte (reclame) cookies. Volgens de 

jurisprudentie van het Hof van Justitie van de Europese Unie32 (HvJ EU) is geen sprake van een 
rechtsgeldige toestemming indien voor het plaatsen van cookies op de apparatuur van de betrokkene 
gebruik wordt gemaakt van een standaard aangevinkt selectievakje dat de betrokkene moet uitvinken 
ingeval hij weigert zijn toestemming te verlenen. Nu A.S. Watson gebruik heeft gemaakt van vooraf 
aangevinkte (reclame) cookies is dus geen sprake is van vrije, specifieke, geïnformeerde en 
ondubbelzinnige wilsuiting waarmee de betrokkene door middel van een verklaring of een 
ondubbelzinnige handeling hem betreffende verwerking van persoonsgegevens aanvaardt.  

 

77.  De AP concludeert ten aanzien van vooraf aangevinkte (reclame) cookies dat er sprake is van een 

overtreding van artikel 6, eerste lid, in samenhang met artikel 5, eerste lid, onder a, AVG omdat 
A.S. Watson van de betrokkene geen toestemming als hiervoor bedoelde heeft gekregen voor de 
verwerking van persoonsgegevens. Daaruit volgt dat A.S. Watson onrechtmatig, want in strijd met de 
AVG, heeft gehandeld. 
 
 

                                                                        
32 HvJ EU 1 oktober 2019, C-673/17, ECLI:EU:C:2019:801 (Planet 49), r.o. 63. 

 

 

14/29 

 

 

Datum 
2 mei 2024 

 

Ons kenmerk 
z-2021-14274 

5.6  Duur van de overtreding 

 

78.  A.S. Watson heeft per 1 oktober 2020 haar werkwijze aangepast met betrekking tot het vragen van 

toestemming aan de betrokkene voor het plaatsen van (de hiervoor genoemde) cookies bij een bezoek op 
kruidvat.nl. Deze aanpassing houdt in dat alle andere cookies, dan uitsluitend noodzakelijke cookies, niet 
standaard aangevinkt zijn.  
 

79.  Verder volgt uit het onderzoeksrapport dat op 11 mei 2021 de Third party javascript van Unless werd 

aangetroffen voordat de betrokkene daarvoor toestemming had gegeven.33 A.S. Watson heeft toegelicht en 
aannemelijk gemaakt dat de Third party javascript van Unless na 1 oktober 2020 alleen actief werd nadat 
de betrokkene daarvoor toestemming had gegeven. Nu in het onderzoeksrapport uitsluitend is vastgesteld 
dat genoemd javascript is aangetroffen, zonder dat de functionaliteit ervan blijkt, en mede gelet op hetgeen 
A.S. Watson in haar zienswijze op dit punt heeft aangevoerd, concludeert de AP dat A.S. Watson per 
1 oktober 2020 slechts cookies plaatst nadat de betrokkene daarvoor toestemming heeft gegeven.  

 

80.  Dit betekent, zoals in randnummer 53 reeds overwogen, dat de overtreding van artikel 6, eerste lid, in 

samenhang met artikel 5, eerste lid, onder a, AVG heeft plaatsgevonden tot 1 oktober 2020. 

 

6.  Bestuurlijke boete 

81.  De AP is op grond van artikel 58, tweede lid, aanhef en onder i, in verbinding met artikel 83 AVG en 

gelezen in samenhang met artikel 14, derde lid, UAVG, bevoegd om een bestuurlijke boete op te leggen. 
 

82.  Uit de jurisprudentie van het HvJ EU blijkt dat uit de bewoordingen van artikel 83, tweede lid, AVG volgt 

dat inbreuken op de bepalingen van de AVG die door de verwerkingsverantwoordelijke op verwijtbare 
wijze zijn begaan – dat wil zeggen opzettelijk of uit nalatigheid begane inbreuken – ertoe kunnen leiden 
dat aan de verwerkingsverantwoordelijke op grond van dat artikel een administratieve geldboete kan 
worden opgelegd.34 In dit geval is sprake van een verwijtbare gedraging van A.S. Watson waarvoor de AP 
een boete zal opleggen.  
 

83.  Hiervoor is in randnummers 70 en 77 geconcludeerd dat A.S. Watson ten onrechte zonder toestemming 
van de betrokkene persoonsgegevens heeft verwerkt en daardoor artikel 6, eerste lid, in samenhang met 
artikel 5, eerste lid, onder a, AVG heeft overtreden. Deze overtreding heeft zich voorgedaan in de periode 
vanaf 28 april 2020 tot 1 oktober 2020. Dit betekent dat er sprake is van één gedraging waarvoor een 
bestuurlijke boete zal worden opgelegd.   
                                                                        
33 Onderzoeksrapport p. 20 en bijlage 11 bij het onderzoeksrapport. 
34 HvJ EU 5 december 2023, C-683/21, ECLI:EU:C:2023:949 (NVSC) punt 73 en 83; HvJ EU 5 december 2023, C-807/21, ECLI:EU:C:2023:950 
(Deutsche Wohnen) punt 68 en 76. 

 

 

15/29 

 

 

Ons kenmerk 
z-2021-14274 

Datum 
2 mei 2024 

 
 

6.1  Systematiek bepalen boetehoogte 

 

84.  Bij de uitoefening van de bevoegdheid om een bestuurlijke boete op te leggen, slaat de AP acht op zowel de 
Beleidsregels van de AP met betrekking tot het bepalen van de hoogte van bestuurlijke boetes (Stcrt. 2019, 
14 586) (hierna: Boetebeleidsregels) als de Richtsnoeren 04/2022 voor de berekening van administratieve 
geldboeten krachtens de AVG (hierna: Richtsnoeren).35 In de toelichting bij de Boetebeleidsregels 2019 is 
vermeld dat de EDPB36 nog geen gezamenlijke uitgangspunten voor de berekening van boetes heeft 
vastgesteld. Daarom bestond aanleiding om omwille van de rechtsgelijkheid en rechtszekerheid beleid 
vast te stellen met betrekking tot de bevoegdheid tot het opleggen van een boete. Omdat binnen de EDPB 
het streven bestond om te komen tot gezamenlijke uitgangspunten over de boeteberekening, was dit 
beleid tijdelijk van aard. Op 24 mei 2023 heeft de EDPB de Richtsnoeren vastgesteld. In dit beleid zijn de 
gezamenlijke uitgangspunten neergelegd voor de situatie dat bedrijven de AVG overtreden. In het nu 
voorliggende geval leidt de toepassing van de Boetebeleidsregels 2019 tot eenzelfde boetebedrag als 
toepassing van de Richtsnoeren. 
 

85.  Het boetebedrag zal als volgt worden vastgesteld: 

 

 

1.  Bepalen van het uitgangsbedrag van de boete aan de hand van de Boetebeleidsregels; 
2.  Overweging van de omstandigheden op basis van de Boetebeleidsregels; 
3.  Overweging van de omstandigheden op basis van de Richtsnoeren; 
4.  Vaststellen boetehoogte en beoordeling doeltreffendheid, evenredigheid, en afschrikking. 

86.  Deze onderdelen worden hierna achtereenvolgens doorlopen.  

 

6.2  Bepalen uitgangsbedrag aan de hand van Boetebeleidsregels  

 

87.  In dit geval wordt het vertrekpunt gevormd door de toepasselijke bandbreedte van de Boetebeleidsregels. 

De AP houdt bij het bepalen van de hoogte van de boete, onverminderd de artikelen 3:4 en 5:46 Awb, 
rekening met de factoren genoemd in artikel 7 van de Boetebeleidsregels. Deze factoren worden ook in 
artikel 83, tweede lid, AVG en in de Richtsnoeren benoemd.  

 

88.  Voor een overtreding van artikel 6, eerste lid, AVG, in samenhang met artikel 5, eerste lid, aanhef en onder 

a, AVG kan de AP een bestuurlijke boete opleggen tot een bedrag van € 20.000.000. In het geval van een 
onderneming kan een boete opgelegd worden tot 4% van de totale wereldwijde jaaromzet in het 
voorgaande boekjaar, indien dit cijfer hoger is.  

                                                                        
35 De Richtsnoeren zijn te raadplegen op <edpb_guidelines_042022_calculationofadministrativefines_nl_0.pdf (europa.eu)>.  
36 European Data Protection Board, ofwel het in artikel 68 e.v. van de AVG bedoelde Europees Comité voor gegevensbescherming.  

 

 

16/29 

 

 

Datum 
2 mei 2024 

 
 

Ons kenmerk 
z-2021-14274 

89.  Onder de Boetebeleidsregels wordt een overtreding ingedeeld in een categorie aan de hand van de 

overtreden bepaling, strekkend van categorie I tot en met IV. Daarbij geldt: hoe belangrijker de bepaling is 
voor de bescherming van persoonsgegevens, hoe hoger de categorie van overtreding. De 
Boetebeleidsregels bepalen dat overtredingen van artikel 5 en 6 AVG in categorie III vallen.37 De 
bandbreedte van deze categorie loopt van €300.000,- tot en met €750.000,-. Deze bandbreedte zal als 
uitgangspunt worden genomen voor de verdere berekening van de uiteindelijke boete, na overweging van 
de relevante factoren.  
 

6.3  Beoordeling van de omstandigheden op basis van de Boetebeleidsregels 

 

90.  Bij het vaststellen van de hoogte van de boete worden de relevante omstandigheden in dit geval 

beoordeeld aan de hand van de factoren die in artikel 7 Boetebeleidsregels zijn benoemd. Er moet in ieder 
geval rekening worden gehouden met de aard, ernst en duur van de inbreuk. Andere omstandigheden 
waarmee in ieder geval rekening wordt gehouden, zijn de betrokken categorieën van persoonsgegevens en 
of er sprake is van een inbreuk die qua aard opzettelijk of nalatig is. 
 
i.  Aard, ernst en duur van de inbreuk 
 
Aard van de inbreuk 

 

91.  Met betrekking tot de aard van de inbreuk overweegt de AP dat de inbreuk betrekking heeft op het beginsel 

van rechtmatigheid. Dit is een van de zes basisbeginselen van de AVG en daarmee een fundamenteel 
vereiste voor de bescherming van persoonsgegevens. Het beginsel van rechtmatigheid waarborgt de 
zeggenschap van de betrokkene over zijn persoonsgegevens. Door stilzwijgend toestemming te 
veronderstellen en gebruik te maken van vooraf ingevulde vakjes, is A.S. Watson voorbijgegaan aan het 
beginsel van rechtmatigheid en heeft zij de zeggenschap van de betrokkene over zijn persoonsgegevens 
geschaad. Bovendien heeft de (Europese) wetgever benadrukt dat deze wijze van toestemming verkrijgen 
niet in lijn is met de AVG.38 
 
Ernst van de inbreuk 
 

92.  De AP houdt bij het bepalen van de ernst van de inbreuk rekening met de omvang van de verwerking, het 
aantal getroffen betrokkenen en de door hen geleden schade. Verder neemt de AP hierbij in acht hoe lang 
de inbreuk heeft geduurd, alsmede de soort persoonsgegevens waarop de inbreuk ziet.  
 

                                                                        
37 Zie Boetebeleidsregels 2019, bijlage 2.  
38 Overweging 32 bij de AVG.  

 

 

17/29 

 

 

Datum 
2 mei 2024 

 

Ons kenmerk 
z-2021-14274 

93.  Ten aanzien van de omvang van de verwerking constateert de AP dat er geen sprake was van een 

buitengewoon grote verwerking, maar dat evenmin sprake was van een kleinschalige verwerking. Het 
toepassingsgebied van de verwerking betrof namelijk heel Nederland. Verder verzamelde A.S. Watson 
persoonsgegevens via de door haar geëxploiteerde website kruidvat.nl door middel van het plaatsen van 
(tracking)cookies. Ten aanzien van het doel van de verwerking weegt de AP mee dat de verwerking van 
persoonsgegevens door middel van het plaatsen van dergelijke (tracking)cookies niet onder een van de 
hoofdactiviteiten van A.S. Watson valt.  
 

94.  Voor wat betreft het aantal getroffen betrokkenen merkt de AP op dat A.S. Watson heeft gesteld dat zij in 
de periode tussen 29 november 2019 en 25 juni 2020 circa [VERTROUWELIJK] bezoekers heeft gehad op 
kruidvat.nl.39 Niet valt vast te stellen hoeveel van deze websitebezoekers unieke bezoekers zijn. Verder 
heeft A.S. Watson gemotiveerd onderbouwd dat in genoemde periode, gelet op van overheidswege 
opgelegde beperkingen in verband met de COVID19-pandemie, sprake was van een stijging in het aantal 
bezoekers op kruidvat.nl. Drogisterijen waren destijds aangewezen als essentiële winkels terwijl andere 
winkels de deuren moesten sluiten. De AP leidt daaruit af dat het aantal getroffen betrokkenen onder 
normale omstandigheden lager zou zijn (geweest). Gelet hierop oordeelt de AP dat zelfs in het geval onder 
normale omstandigheden de bezoekersaantallen slechts de helft van [VERTROUWELIJK] zouden zijn 
alsnog sprake is van een substantieel aantal bezoekers. Daarvan is ook sprake indien, zoals A.S. Watson 
zelf aangeeft, slechts [VERTROUWELIJK] van die bezoekers een aankoop doet of slechts 
[VERTROUWELIJK] is ingelogd. In alle gevallen gaat het om [VERTROUWELIJK] ingelogde bezoekers en 
[VERTROUWELIJK] bezoekers die een aankoop hebben gedaan, die getroffen zijn door de handelwijze van 
A.S. Watson.  
 

95.  Ten aanzien van (de omvang van) de schade constateert de AP dat de betrokkene door A.S. Watson de 

zeggenschap is ontnomen over zijn persoonsgegevens, waarmee A.S. Watson een inbreuk heeft gemaakt 
op de rechten en vrijheden van betrokkenen. In dit geval is niet gebleken dat betrokkenen concrete en 
aantoonbare schade hebben geleden.40 
 
Duur van de inbreuk 

 

96.  Zoals vermeld in paragraaf 5.6, heeft de AP geconstateerd dat de inbreuk heeft plaatsgevonden van 

28 april 2020 tot 1 oktober 2020. De geconstateerde inbreuk duurde aldus vijf maanden.   
 

97.  De AP kwalificeert de aard van de inbreuk als ernstig, vanwege de overtreding van twee fundamentele 

aspecten van de AVG. Daar staat tegenover dat de inbreuk van korte duur was en dat de ernst van de 
inbreuk als laag moet worden gekwalificeerd.  

 

                                                                        
39 Onderzoeksrapport p. 19 en bijlage 3 bij het onderzoeksrapport. 
40 HvJ EU 5 maart 2024, C-755/21, ECLI:EU:C:2022:202 (Kočner/Europol) punt 135. 

 

 

18/29 

 

 

Datum 
2 mei 2024 

Ons kenmerk 
z-2021-14274 

 
 
 
ii.  Het opzettelijke of nalatige karakter van de inbreuk 

 

98.  Op grond van artikel 7, aanhef en onder b, Boetebeleidsregels houdt de AP rekening met de opzettelijke of 

nalatige aard van de inbreuk door A.S. Watson. De zwaarte van de inbreuk heeft immers een groter 
gewicht wanneer de verwerkingsverantwoordelijke bewust een overtreding heeft begaan. Wanneer de 
inbreuk het gevolg is van onachtzaam gedrag dan heeft de zwaarte van de inbreuk een kleiner gewicht. 

 

99.  In dit kader weegt de AP mee dat A.S. Watson met de vooraf aangevinkte cookies een werkwijze heeft 
gevolgd waarbij geen acht wordt geslagen op het vereiste dat sprake moet zijn van een vrije, specifieke, 
geïnformeerde en ondubbelzinnige wilsuiting van de betrokkene waarmee de betrokkene door middel van 
een verklaring of een ondubbelzinnige handeling de hem betreffende verwerking van persoonsgegevens 
aanvaardt. Verder heeft A. S. Watson pas een aanvang gemaakt met het aanpassen van haar werkwijze, 
eerst nadat zij door de AP in de normoverdragende brief van 29 november 2019 erop is gewezen dat A. S. 
Watson met haar werkwijze een inbreuk maakt op de AVG. De AP merkt op dat die aanpassing bepaald 
voortvarender had gekund.  
 
iii. De categorieën van persoonsgegevens waarop de inbreuk heeft  
 

100. Op grond van artikel 7, aanhef en onder g, Boetebeleidsregels houdt de AP rekening met de categorieën 

persoonsgegevens betrokken bij de inbreuk. Indien persoonsgegevens zijn verwerkt die speciale 
bescherming verdienen, kwalificeert de AP de inbreuk als ernstiger. Het uitgangspunt hierbij zijn de 
categorieën benoemd in artikelen 9 en 10 van de AVG. 
 

101. De AP stelt vast dat er geen sprake is van het verwerken van bijzondere persoonsgegevens in de zin van 
artikelen 9 en 10 van de AVG. Ten aanzien van de hoeveelheid gegevens stelt de AP vast dat A.S. Watson 
een beperkt aantal persoonsgegevens heeft verwerkt.  

 

102. Aan de hand van de overwegingen onder i, ii, en iii beoordeelt de AP de zwaarte van de overtreding. De 

geduide kwalificaties bepalen mede de hoogte van de boete binnen de bandbreedte van categorie III van de 
Boetbeleidsregels41. Voorgaande omstandigheden in aanmerking nemende, is de AP van oordeel dat in dit 
geval de zwaarte van deze inbreuk op een laag niveau moet worden gekwalificeerd. 
 
iv.  Overige relevante omstandigheden van toepassing op de onderhavige zaak 
 

                                                                        
41 Zie Boetebeleidsregels 2019, bijlage 2. 

 

 

19/29 

 

 

Datum 
2 mei 2024 

 

Ons kenmerk 
z-2021-14274 

103. De AP heeft de overige omstandigheden als genoemd artikel 7, aanhef en onder k, Boetebeleidsregels in 
overweging genomen. De lange duur tussen het verstrekken van het onderzoeksrapport aan A.S. Watson 
en het vaststellen van dit handhavingsbesluit is voor de AP aanleiding om de boete uit oogpunt van 
evenredigheid te matigen.  
 

104. Verder is niet gebleken van resterende omstandigheden die in artikel 7 Boetebeleidsregels worden 

genoemd en zich ten aanzien van de inbreuk door A.S. Watson, hebben voorgedaan. 
 

6.4  Beoordeling van de omstandigheden op basis van de Richtsnoeren 

 

105. De Richtsnoeren beschrijven een methodiek waarbij achtereenvolgens wordt bezien: 

 

 

1.  Welke en hoeveel handelingen en inbreuken ter beoordeling voorliggen; 
2.  Welk bedrag het uitgangspunt vormt bij de berekening van de boete hiervoor; 
3.  Of zich verzachtende of verzwarende omstandigheden voordoen die nopen tot aanpassing van het 

bedrag uit stap 2; 

4.  Welke maximumbedragen gelden voor de overtredingen en of eventuele verhogingen uit de vorige 

stap dit bedrag niet te boven gaan; 

5.  Of het uiteindelijke bedrag van de berekende boete voldoet aan de vereisten van effectiviteit, 

afschrikking en proportionaliteit, en zo nodig daaraan wordt aangepast.  

106. Het aantal handelingen die inbreuken op de AVG tot gevolg hadden en het startbedrag voor 

boeteberekening zijn al gekwalificeerd onder paragraaf 6.2.  
 

107. Evenals de Boetebeleidsregels, schrijven de Richtsnoeren voor dat de AP nagaat of er verzachtende of 

verzwarende omstandigheden zijn die kunnen leiden tot een aanpassing in de kwalificatie van de inbreuk. 
Dit dient te geschieden aan de hand van de omstandigheden die zijn vermeld in artikel 83, tweede lid, 
aanhef en onder a tot en met k, AVG.  
 

108. Allereerst dient aandacht te worden besteed aan de zwaarte van de inbreuk.42 Hierbij wordt rekening 

gehouden met de aard, ernst en duur van de inbreuk, evenals de opzettelijke of nalatige aard van de 
inbreuk en de categorieën van de verwerkte persoonsgegevens. Hiervoor, in paragraaf 6.3, zijn deze 
factoren al besproken. Dat heeft ertoe geleid dat de ernst van de inbreuk als laag wordt gekwalificeerd. 
 

109. De Richtsnoeren schrijven voor dat uit oogpunt van billijkheid de grootte van de onderneming in acht 

moet worden genomen bij de berekening de boetehoogte. De grootte van de onderneming wordt bepaald 

                                                                        
42 Richtsnoeren, p. 17.  

 

 

20/29 

 

 

Datum 
2 mei 2024 

Ons kenmerk 
z-2021-14274 

 
aan de hand van de omzet. Volgens de jurisprudentie43 van HvJ EU moet de omzet van de gehele groep 
worden gebruikt voor het vaststellen van de bovengrens van de boete. A.S. Watson is een volledige 
dochteronderneming van A.S. Watson Europe Holding B.V. die op haar beurt weer een volledige 
dochteronderneming is van CK Hutchison Holdings Limited. Daarom zal de grootte van de onderneming 
worden bepaald aan de hand van de wereldwijde omzet van CK Hutchison Holdings Limited.44 De omzet 
van CK Hutchison Holdings Limited bedroeg in 2022 €53,5 miljard. De AVG schrijft een maximale 
boetehoogte van 4% van de totale wereldwijde jaaromzet voor.45 In dit geval geldt een wettelijk 
boetemaximum van €2,14 miljard. 
 

110. Vervolgens schrijven de Richtsnoeren voor dat de overige omstandigheden uit artikel 83, tweede lid, AVG 
in acht worden genomen. Zoals reeds vermeld, is rekening worden gehouden met de omstandigheden die 
zijn vermeld in die bepaling (onderdelen a tot en met k).  
 
De AP heeft als overige omstandigheden meegenomen het lange tijdsbestek tussen het publiceren van het 
onderzoeksrapport en het uitvaardigen van een handhavingsbesluit. Dit onderdeel is aangemerkt als 
verzachtend ten aanzien van de boetehoogte.  
 

6.5  Vastellen boetehoogte en beoordeling doeltreffendheid, evenredigheid, en afschrikking 

 

111. In dit geval zal de hoogte van de boete evenwel worden bepaald met toepassing van de basisboete uit de 

betreffende categorie van de Boetebeleidsregels. De hoogte van de boete zal in dit concrete geval op grond 
van zowel de Boetebeleidsregels als de Richtsnoeren tot dezelfde uitkomst leiden. 

 

112. Het gaat in dit geval om een overtreding waarbij categorie III van de Boetebeleidsregels van toepassing is. 

De boetebandbreedte van categorie III loopt van €300.000,- tot €750.000,-.  
 

113. Gelet op alle hiervoor genoemde omstandigheden komt de AP tot een boete van €600.000,-. wegens het 

plaatsen van cookies zonder dat sprake is van voorafgaande rechtsgeldige toestemming van de betrokkene 
(artikel 6, eerste lid, gelezen in samenhang met artikel 5, eerste lid, onder a, AVG). De AP vindt deze boete 
passend en geboden.  
 

114. Tot slot moet worden beoordeeld of de boete doeltreffend, evenredig en afschrikkend is. Uit artikel 49, 
derde lid, van het Handvest van de grondrechten van de EU en de artikelen 3:4 en 5:46, tweede lid, Awb 
volgt dat de bestuurlijk boete gezien de omstandigheden van het geval niet leiden tot een onevenredige 
uitkomst.  
                                                                        
43 Groupe Gascogne SA/Europese Commissie (Zaak C-58/12P, arrest van 26 november 2013), ECLI:EU:C:2013:770, § 52-57. 
44 Een berekening aan de aan hand van de wereldwijde omzet van HK$457 miljard van CK Hutchison Holdings Limited, als 
moederbedrijf van A.S. Watson. Zie 2022 Annual Results, p.24. 
45 Zie artikel 83, vijfde lid, AVG.  

 

 

21/29 

 

 

Datum 
2 mei 2024 

 
 

Ons kenmerk 
z-2021-14274 

115. Een bestuurlijke boete is doeltreffend en effectief wanneer het doel wordt bereikt waarvoor zij is opgelegd. 
Het doel kan zijn het bestraffen van onrechtmatige gedragingen, alsmede het bevorderen van naleving van 
geldende voorschriften. Gezien de overwegingen aangaande de aard, ernst en duur van de inbreuk, 
alsmede de verzwarende en verzachtende omstandigheden van artikel 83, tweede lid, AVG is de AP van 
oordeel dat de onderhavige bestuurlijke boete beide doelen bereikt en derhalve effectief is.  

 

116. De AP acht de boete evenredig, gelet op de ernst en omvang van de overtreding. Nu overtreding van een 

van de basisbeginselen van de AVG heeft plaatsgevonden, acht de AP een bestuurlijke boete geraden. 
Mede gelet op de eerder vermelde omzet van €53,5 miljard van de groep waartoe A.S. Watson behoort, 
concludeert de AP dat zich geen dermate bijzondere omstandigheden hebben voorgedaan dat de 
bestuurlijke boete aan A.S. Watson onevenredig zou zijn.  
 

117. Tot slot dient de opgelegde boete afschrikkend te zijn. Dat houdt in dat A.S. Watson zich in de toekomst zal 

weerhouden van een inbreuk van de AVG. De AP is van oordeel dat de voorgeschreven boete een 
afschrikkende werking heeft.  
 

7.  Besluit 

118. De AP legt aan A.S. Watson Health & Beauty Continental Europe B.V. wegens overtreding van artikel 6, 

eerste lid, gelezen in samenhang met artikel 5, eerste lid, onder a, AVG een bestuurlijke boete op ten 
bedrage van op € 600.000,-.46 
 
 
Hoogachtend, 
Autoriteit Persoonsgegevens,  
 
 
 
mr. A. Wolfsen 
Voorzitter 

Rechtsmiddelenclausule  

Indien u het niet eens bent met dit besluit kunt u binnen zes weken na de datum van verzending van het 
besluit digitaal of op papier een bezwaarschrift indienen bij de Autoriteit Persoonsgegevens. Ingevolge 
artikel 38 van de UAVG schort het indienen van een bezwaarschrift de werking van de beschikking tot 

                                                                        
46 De AP zal voornoemde vordering uit handen geven aan het Centraal Justitieel Incassobureau (CJIB).  

 

 

22/29 

 

 

Datum 
2 mei 2024 

Ons kenmerk 
z-2021-14274 

 
oplegging van de bestuurlijke boete op. De AP zal pas tot invordering overgaan, nadat het besluit 
onherroepelijk is geworden.  
Voor het indienen van digitaal bezwaar, zie www.autoriteitpersoonsgegevens.nl, onder het kopje Bezwaar 
maken tegen een besluit, onderaan de pagina onder de kop Contact met de Autoriteit Persoonsgegevens.  
Het adres voor het indienen op papier is:  
Autoriteit Persoonsgegevens, postbus 93374, 2509 AJ Den Haag.  
Vermeld op de envelop ‘Awb-bezwaar’ en zet in de titel van uw brief ‘bezwaarschrift’.  
Schrijf in uw bezwaarschrift ten minste: 
- uw naam en adres; 
- de datum van uw bezwaarschrift; 
- het in deze brief genoemde kenmerk (zaaknummer); of een kopie van dit besluit bijvoegen; 
- de reden(en) waarom u het niet eens bent met dit besluit; 
- uw handtekening. 
 
 
 
 
 
 
 
 
 
 
 
 
 
 
 
 
 
 
 
 
 
 

Bijlage 1  

 

 

 

23/29 

 

 

Datum 
2 mei 2024 

Ons kenmerk 
z-2021-14274 

 
Algemene verordening gegevensbescherming 

Artikel 4 

Definities 

Voor de toepassing van deze verordening wordt verstaan onder: 

1)       „persoonsgegevens": alle informatie over een geïdentificeerde of identificeerbare natuurlijke 
persoon („de betrokkene"); als identificeerbaar wordt beschouwd een natuurlijke persoon die direct of 
indirect kan worden geïdentificeerd, met name aan de hand van een identificator zoals een naam, een 
identificatienummer, locatiegegevens, een online identificator of van een of meer elementen die 
kenmerkend zijn voor de fysieke, fysiologische, genetische, psychische, economische, culturele of sociale 
identiteit van die natuurlijke persoon; 

verwerking”: een bewerking of een geheel van bewerkingen met betrekking tot persoonsgegevens 

2) 
of een geheel van persoonsgegevens, al dan niet uitgevoerd via geautomatiseerde procedés, zoals het 
verzamelen, vastleggen, ordenen, structureren, opslaan, bijwerken of wijzigen, opvragen, raadplegen, 
gebruiken, verstrekken door middel van doorzending, verspreiden of op andere wijze ter beschikking 
stellen, aligneren of combineren, afschermen, wissen of vernietigen van gegevens; 

 […] 

verwerkingsverantwoordelijke”: een natuurlijke persoon of rechtspersoon, een 

7) 
overheidsinstantie, een dienst of een ander orgaan die/dat, alleen of samen met anderen, het doel van en 
de middelen voor de verwerking van persoonsgegevens vaststelt; wanneer de doelstellingen van en de 
middelen voor deze verwerking in het Unierecht of het lidstatelijke recht worden vastgesteld, kan daarin 
worden bepaald wie de verwerkingsverantwoordelijke is of volgens welke criteria deze wordt aangewezen; 

[…] 

11) 
toestemming” van de betrokkene: elke vrije, specifieke, geïnformeerde en ondubbelzinnige 
wilsuiting waarmee de betrokkene door middel van een verklaring of een ondubbelzinnige actieve 
handeling hem betreffende verwerking van persoonsgegevens aanvaardt; 

 

 

 

Artikel 5 

1.   Persoonsgegevens moeten: 

 

 

24/29 

 

 

Datum 
2 mei 2024 

Ons kenmerk 
z-2021-14274 

 
a) worden verwerkt op een wijze die ten aanzien van de betrokkene rechtmatig, behoorlijk en transparant is 
(rechtmatigheid, behoorlijkheid en transparantie); 

 […] 

Artikel 6  

1.   De  verwerking  is  alleen  rechtmatig  indien  en  voor  zover  aan  ten  minste  een  van  de  onderstaande 
voorwaarden is voldaan: 

a) de  betrokkene heeft  toestemming  gegeven  voor  de  verwerking  van zijn  persoonsgegevens  voor  een  of 

meer specifieke doeleinden; 

 

b) de verwerking is noodzakelijk voor de uitvoering van een overeenkomst waarbij de betrokkene partij is, of 

om op verzoek van de betrokkene vóór de sluiting van een overeenkomst maatregelen te nemen; 

 

c) de  verwerking 

is  noodzakelijk  om  te  voldoen  aan  een  wettelijke  verplichting  die  op  de 

verwerkingsverantwoordelijke rust; 

 

d) de  verwerking  is  noodzakelijk  om  de vitale belangen van de betrokkene  of  van een andere  natuurlijke 

persoon te beschermen; 

 

e) de verwerking is noodzakelijk voor de vervulling van een taak van algemeen belang of van een taak in het 
kader van de uitoefening van het openbaar gezag dat aan de verwerkingsverantwoordelijke is opgedragen; 

 

f) de  verwerking  is  noodzakelijk  voor  de  behartiging  van  de  gerechtvaardigde  belangen  van  de 
verwerkingsverantwoordelijke of van een derde, behalve wanneer de belangen of de grondrechten en de 
fundamentele vrijheden van de betrokkene die tot bescherming van persoonsgegevens nopen, zwaarder 
wegen dan die belangen, met name wanneer de betrokkene een kind is. 

De  eerste  alinea,  punt f),  geldt  niet  voor  de  verwerking  door  overheidsinstanties  in  het  kader  van  de 
uitoefening van hun taken. 

2.   De  lidstaten  kunnen  specifiekere  bepalingen  handhaven  of  invoeren  ter  aanpassing  van  de  manier 
waarop de regels van deze verordening met betrekking tot de verwerking met het oog op de naleving van 
lid 1, punten c) en e), worden toegepast; hiertoe kunnen zij een nadere omschrijving geven van specifieke 
voorschriften voor de verwerking en andere maatregelen om een rechtmatige en behoorlijke verwerking te 
waarborgen, ook voor andere specifieke verwerkingssituaties als bedoeld in hoofdstuk IX. 

[…] 

 

Artikel 58 

Bevoegdheden 

 

 

25/29 

 

 

Datum 
2 mei 2024 

 
[…] 

Ons kenmerk 
z-2021-14274 

2. Elk toezichthoudende autoriteit heeft alle volgende bevoegdheden tot het nemen van corrigerende 
maatregelen: 

[…] 

i)       naargelang de omstandigheden van elke zaak, naast of in plaats van de in dit lid bedoelde 
maatregelen, een administratieve geldboete opleggen op grond van artikel 83;  

[…] 

Artikel 83 

Algemene voorwaarden voor het opleggen van administratieve geldboeten 

1. Elke toezichthoudende autoriteit zorgt ervoor dat de administratieve geldboeten die uit hoofde van dit 
artikel worden opgelegd voor de in de leden 4, 5 en 6 vermelde inbreuken op deze verordening in elke zaak 
doeltreffend, evenredig en afschrikkend zijn. 

2. Administratieve geldboeten worden, naargelang de omstandigheden van het concrete geval, opgelegd 
naast of in plaats van de in artikel 58, lid 2, onder a) tot en met h) en onder j), bedoelde maatregelen. Bij 
het besluit over de vraag of een administratieve geldboete wordt opgelegd en over de hoogte daarvan 
wordt voor elk concreet geval naar behoren rekening gehouden met het volgende: 

de aard, de ernst en de duur van de inbreuk, rekening houdend met de aard, de omvang of het doel 

a) 
van de verwerking in kwestie alsmede het aantal getroffen betrokkenen en de omvang van de door hen 
geleden schade; 

b) 

de opzettelijke of nalatige aard van de inbreuk; 

de door de verwerkingsverantwoordelijke of de verwerker genomen maatregelen om de door 

c) 
betrokkenen geleden schade te beperken; 

de mate waarin de verwerkingsverantwoordelijke of de verwerker verantwoordelijk is gezien de 

d) 
technische en organisatorische maatregelen die hij heeft uitgevoerd overeenkomstig de artikelen 25 en 32; 

e) 

eerdere relevante inbreuken door de verwerkingsverantwoordelijke of de verwerker; 

de mate waarin er met de toezichthoudende autoriteit is samengewerkt om de inbreuk te 

f) 
verhelpen en de mogelijke negatieve gevolgen daarvan te beperken; 

g) 

de categorieën van persoonsgegevens waarop de inbreuk betrekking heeft; 

de wijze waarop de toezichthoudende autoriteit kennis heeft gekregen van de inbreuk, met name 

h) 
of, en zo ja in hoeverre, de verwerkingsverantwoordelijke of de verwerker de inbreuk heeft gemeld; 

 

 

26/29 

 

 

Datum 
2 mei 2024 

Ons kenmerk 
z-2021-14274 

de naleving van de in artikel 58, lid 2, genoemde maatregelen, voor zover die eerder ten aanzien 

 
i) 
van de verwerkingsverantwoordelijke of de verwerker in kwestie met betrekking tot dezelfde 
aangelegenheid zijn genomen; 

het aansluiten bij goedgekeurde gedragscodes overeenkomstig artikel 40 of van goedgekeurde 

j) 
certificeringsmechanismen overeenkomstig artikel 42; en 

elke andere op de omstandigheden van de zaak toepasselijke verzwarende of verzachtende factor, 

k) 
zoals gemaakte financiële winsten, of vermeden verliezen, die al dan niet rechtstreeks uit de inbreuk 
voortvloeien. 

3. Indien een verwerkingsverantwoordelijke of een verwerker opzettelijk of uit nalatigheid met betrekking 
tot dezelfde of daarmee verband houdende verwerkingsactiviteiten een inbreuk pleegt op meerdere 
bepalingen van deze verordening, is de totale geldboete niet hoger dan die voor de zwaarste inbreuk. 

4. Inbreuken op onderstaande bepalingen zijn overeenkomstig lid 2 onderworpen aan administratieve 
geldboeten tot 10 000 000 EUR of, voor een onderneming, tot 2 % van de totale wereldwijde jaaromzet in 
het voorgaande boekjaar, indien dit cijfer hoger is: 

de verplichtingen van de verwerkingsverantwoordelijke en de verwerker overeenkomstig de 

a) 
artikelen 8, 11, 25 tot en met 39, en 42 en 43; 

b) 

c) 

de verplichtingen van het certificeringsorgaan overeenkomstig de artikelen 42 en 43; 

de verplichtingen van het toezichthoudend orgaan overeenkomstig artikel 41, lid 4. 

5. Inbreuken op onderstaande bepalingen zijn overeenkomstig lid 2 onderworpen aan administratieve 
geldboeten tot 20 000 000 EUR of, voor een onderneming, tot 4 % van de totale wereldwijde jaaromzet in 
het voorgaande boekjaar, indien dit cijfer hoger is: 

de basisbeginselen inzake verwerking, met inbegrip van de voorwaarden voor toestemming, 

a) 
overeenkomstig de artikelen 5, 6, 7 en 9; 

b) 

de rechten van de betrokkenen overeenkomstig de artikelen 12 tot en met 22; 

de doorgiften van persoonsgegevens aan een ontvanger in een derde land of een internationale 

c) 
organisatie overeenkomstig de artikelen 44 tot en met 49; 

d) 

alle verplichtingen uit hoofde van krachtens hoofdstuk IX door de lidstaten vastgesteld recht; 

niet-naleving van een bevel of een tijdelijke of definitieve verwerkingsbeperking of een 

e) 
opschorting van gegevensstromen door de toezichthoudende autoriteit overeenkomstig artikel 58, lid 2, of 
niet-verlening van toegang in strijd met artikel 58, lid 1. 

6. Niet-naleving van een bevel van de toezichthoudende autoriteit als bedoeld in artikel 58, lid 2, is 
overeenkomstig lid 2 van dit artikel onderworpen aan administratieve geldboeten tot 20 000 000 EUR of, 

 

 

27/29 

 

 

Datum 
2 mei 2024 

Ons kenmerk 
z-2021-14274 

 
voor een onderneming, tot 4 % van de totale wereldwijde jaaromzet in het voorgaande boekjaar, indien dit 
cijfer hoger is. 

7. Onverminderd de bevoegdheden tot het nemen van corrigerende maatregelen van de toezichthoudende 
autoriteiten overeenkomstig artikel 58, lid 2, kan elke lidstaat regels vaststellen betreffende de vraag of en 
in hoeverre administratieve geldboeten kunnen worden opgelegd aan in die lidstaat gevestigde 
overheidsinstanties en overheidsorganen. 

8. De uitoefening door de toezichthoudende autoriteit van haar bevoegdheden uit hoofde van dit artikel is 
onderworpen aan passende procedurele waarborgen overeenkomstig het Unierecht en het lidstatelijke 
recht, waaronder een doeltreffende voorziening in rechte en eerlijke rechtsbedeling. 

9. Wanneer het rechtsstelsel van de lidstaat niet voorziet in administratieve geldboeten, kan dit artikel 
aldus worden toegepast dat geldboeten worden geïnitieerd door de bevoegde toezichthoudende autoriteit 
en opgelegd door bevoegde nationale gerechten, waarbij wordt gewaarborgd dat deze rechtsmiddelen 
doeltreffend zijn en eenzelfde effect hebben als de door toezichthoudende autoriteiten opgelegde 
administratieve geldboeten. De boeten zijn in elk geval doeltreffend, evenredig en afschrikkend. Die 
lidstaten delen de Commissie uiterlijk op 25 mei 2018 de wetgevingsbepalingen mee die zij op grond van 
dit lid vaststellen, alsmede onverwijld alle latere wijzigingen daarvan en alle daarop van invloed zijnde 
wijzigingswetgeving. 

Uitvoeringswet Algemene verordening gegevensbescherming 

Artikel 14 

Taken en bevoegdheden AP 

[…] 

3. De Autoriteit persoonsgegevens kan in geval van overtreding van het bepaalde in artikel 83, vierde, 
vijfde of zesde lid, van de verordening een bestuurlijke boete opleggen van ten hoogste de in deze leden 
genoemde bedragen. 

Algemene wet bestuursrecht 

Artikel 3:2 

Bij de voorbereiding van een besluit vergaart het bestuursorgaan de nodige kennis omtrent de relevante 
feiten en de af te wegen belangen. 

 

Artikel 3:4 

 

 

28/29 

 

 

Datum 
2 mei 2024 

Ons kenmerk 
z-2021-14274 

 
1. Het bestuursorgaan weegt de rechtstreeks bij het besluit betrokken belangen af, voor zover niet uit een 
wettelijk voorschrift of uit de aard van de uit te oefenen bevoegdheid een beperking voortvloeit. 

2. De voor een of meer belanghebbenden nadelige gevolgen van een besluit mogen niet onevenredig zijn in 
verhouding tot de met het besluit te dienen doelen. 

Artikel 4:8 

1. Voordat een bestuursorgaan een beschikking geeft waartegen een belanghebbende die de beschikking 
niet heeft aangevraagd naar verwachting bedenkingen zal hebben, stelt het die belanghebbende in de 
gelegenheid zijn zienswijze naar voren te brengen indien: 

a)  de beschikking zou steunen op gegevens over feiten en belangen die de belanghebbende betreffen, en 

b)  die gegevens niet door de belanghebbende zelf ter zake zijn verstrekt. 

2. Het eerste lid geldt niet indien de belanghebbende niet heeft voldaan aan een wettelijke verplichting 
gegevens te verstrekken. 

Artikel 5:46 

1. De wet bepaalt de bestuurlijke boete die wegens een bepaalde overtreding ten hoogste kan worden 
opgelegd. 

2. Tenzij de hoogte van de bestuurlijke boete bij wettelijk voorschrift is vastgesteld, stemt het 
bestuursorgaan de bestuurlijke boete af op de ernst van de overtreding en de mate waarin deze aan de 
overtreder kan worden verweten. Het bestuursorgaan houdt daarbij zo nodig rekening met de 
omstandigheden waaronder de overtreding is gepleegd. 

3. Indien de hoogte van de bestuurlijke boete bij wettelijk voorschrift is vastgesteld, legt het 
bestuursorgaan niettemin een lagere bestuurlijke boete op indien de overtreder aannemelijk maakt dat de 
vastgestelde bestuurlijke boete wegens bijzondere omstandigheden te hoog is. 

4. Artikel 1, tweede lid, van het Wetboek van Strafrecht is van overeenkomstige toepassing. 

 

 

 

 

29/29 

