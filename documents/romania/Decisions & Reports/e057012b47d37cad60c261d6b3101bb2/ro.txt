ZIUA PORȚILOR DESCHISE – 25 mai 2018
 
Autoritatea Naţională de Supraveghere a Prelucrării Datelor cu Caracter Personal organizează “Ziua porţilor deschise” pentru a marca aplicarea, începând din data de 25 mai 2018, a prevederilor Regulamentului (UE) 2016/679 privind protecţia persoanelor fizice în ceea ce priveşte prelucrarea datelor cu caracter personal şi privind libera circulaţie a acestor date şi de abrogare a Directivei 95/46/CE, adoptat de Parlamentul European şi Consiliu în data de 27 aprilie 2016.
Cu acest prilej, în cursul zilei de vineri, 25 mai 2018, între orele 11:00 - 13:00, invităm persoanele interesate de domeniul protecţiei datelor cu caracter personal la sediul instituţiei noastre din B-dul Magheru nr. 28-30, et. 5, cam. 3.
Veți avea posibilitatea de a vizita zonele deschise publicului cu această ocazie şi de a primi informaţii generale privind aplicarea Noului Regulament General privind Protecția Datelor și referitoare la activitatea specifică a Autorităţii naţionale de supraveghere.
 
Biroul juridic şi comunicare
ANSPDCP