23.05.2022
Plenara EDPB – mai 2022
 
În cadrul Plenarei Comitetului European pentru Protecția Datelor, desfășurată on-line pe data de 4 mai 2022, a fost adoptată Opinia comună cu EDPS referitoare la propunerea de Regulament a Parlamentul European și Consiliului privind norme armonizate pentru un acces echitabil la date și o utilizare corectă a acestora (Data Act - Legea privind datele).
Prin acest document s-a formulat mai multe recomandări și s-a propus introducerea unor garanții, inclusiv a unor limitări în privința utilizării datelor în scopuri de marketing direct, de monitorizare a angajaților sau de creditare.
În cadrul Plenarei Comitetului European pentru Protecția Datelor, desfășurată on-line pe data de 12 mai 2022, în principal, au fost adoptate:

 Ghidul nr. 4/2022 privind calcularea amenzilor sub incidența GDPR, care este supus dezbaterii publice până pe data de 27 iunie 2022
 Ghidul nr. 5/2022 privind recunoașterea facială în domeniul organelor de aplicare a legii,  aflat în dezbatere publică până pe data de 27 iunie 2022

Mai multe informații sunt disponibile la adresa:
https://edpb.europa.eu/news
Direcția juridică și comunicare
ANSPDCP