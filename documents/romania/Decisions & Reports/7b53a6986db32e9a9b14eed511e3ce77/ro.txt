Comunicat de Presă
 
Autoritatea Națională de Supraveghere a Prelucrării Datelor cu Caracter Personal a emis Decizia nr. 174/2018 privind lista operaţiunilor pentru care este obligatorie realizarea evaluării impactului asupra protecţiei datelor cu caracter personal. Aceasta a fost publicată în Monitorul Oficial al României nr. 919 din data de 31 octombrie 2018, Partea I și a intrat în vigoare la data publicării. Prin această decizie se stabilește lista operațiunilor de prelucrare a datelor pentru care operatorilor le revine obligația realizării evaluării impactului asupra protecţiei datelor cu caracter personal.
Această decizie publicată pe site-ul Autorității la secțiunea ”Legislație/Decizii ANSPDCP/Publicate”, poate fi consultată și aici.       
Birou juridic şi comunicare
ANSPDCP