PROTECȚIA ADECVATĂ A DATELOR CU CARACTER PERSONAL
DE CĂTRE JAPONIA
 
Potrivit prevederilor art. 45 din Regulamentul (UE) nr. 2016/679 al Parlamentului European și al Consiliului, ”transferul de date cu caracter personal către o ţară terţă sau o organizaţie internaţională se poate realiza atunci când Comisia a decis că ţara terţă, un teritoriu ori unul sau mai multe sectoare specificate din acea ţară terţă sau organizaţia internaţională în cauză asigură un nivel de protecţie adecvat.” 
În temeiul prevederilor menționate mai sus, Comisia Europenă a adoptat, în data de 23 ianuarie 2019, Decizia de punere în aplicare, în temeiul Regulamentului (UE) nr. 2016/679 privind protecția persoanelor fizice în ceea ce privește prelucrarea datelor cu caracter personal și privind libera circulație a acestor date, denumit în continuare GDPR, privind protecția adecvată a datelor cu caracter personal de către Japonia în temeiul Legii privind protecția informațiilor cu caracter personal.
Cu această ocazie, vă aducem la cunoștință faptul că aceasta este prima decizie adoptată de Comisia Europeană, de la data aplicării Regulamentului (UE) nr. 2016/679, prin care s-a recunoscut unui stat terț un nivel de protecție adecvat a datelor cu caracter personal.
Această decizie publicată pe site-ul Autorității, poate fi consultată și aici.