Plenara din luna aprilie 2019 a Comitetului European
pentru Protecția Datelor
 
În perioada 9-10 aprilie 2019 a avut loc Plenara Comitetului European pentru Protecția Datelor, organ cu personalitate juridică al Uniunii Europene, constituit în temeiul art. 68 din Regulamentul General privind Protecția Datelor.
La această reuniune Comitetul European privind Protecția Datelor a adoptat Ghidul nr. 2/2019 privind prelucrarea datelor în aplicarea prevederilor art. 6 alin. (1) lit. b) din Regulamentul General privind Protecția Datelor, în contextul serviciilor online adresate persoanelor vizate. Potrivit dispozițiilor art. 6 alin. (1) lit. b),  prelucrarea este legală dacă este necesară pentru executarea unui contract la care persoana vizată este parte sau pentru a face demersuri la cererea persoanei vizate înainte de încheierea unui contract. Documentul adoptat conține și exemple concrete de aplicare în situații specifice a acestei condiții de legitimitate a prelucrării.
Ghidul se află în faza de consultare publică, în care pot fi trimise propuneri.
Mai multe informații sunt disponibile la adresa:
https://edpb.europa.eu/news/news/2019/ninth-plenary-session-guidelines-processing-personal-data-context-information-society_en
Biroul juridic și comunicare
ANSPDCP