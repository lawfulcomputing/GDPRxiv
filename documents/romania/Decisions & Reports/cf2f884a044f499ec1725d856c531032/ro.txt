COMUNICAT DE PRESĂ
Plenara Comitetului European pentru Protecția Datelor
 
În perioada 22-23 ianuarie 2019 a avut loc Plenara Comitetului European pentru Protecția Datelor, organ cu personalitate juridică al Uniunii Europene, constituit în temeiul art. 68 din Regulamentul General privind Protecția Datelor.
Cu această ocazie Comitetului European privind Protecția Datelor a adoptat forma finală a Ghidului nr. 4/2018 privind acreditarea organismelor de certificare, în concordanță cu art. 43 din Regulamentul General privind Protecția Datelor,  care urmărește  stabilirea criteriilor generale pentru mecanismele de certificare emise în conformitate cu art. 43 din Regulament. Anexa face obiectul consultării publice.
În cursul acestei reuniuni a mai fost adoptat Raportul privind cea de-a doua revizuire anuală a scutului de confidențialitate UE-SUA și Avizul privind studiile clinice Q&A, care se referă, în special, la temeiurile legale adecvate în contextul studiilor clinice și în ce privește prelucrarea secundară a datelor colectate ca urmare a studiilor clinice în scopuri științifice.
Mai multe informații sunt disponibile la adresa: https://edpb.europa.eu/news/news_en
 
    Biroul juridic şi comunicare
ANSPDCP