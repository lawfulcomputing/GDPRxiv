Plenara din luna octombrie 2019 a EDPB
 
În perioada 8-9 octombrie 2019, a avut loc Plenara Comitetului European pentru Protecția Datelor (organ cu personalitate juridică al Uniunii Europene, constituit în temeiul art. 68 din Regulamentul General privind Protecția Datelor), în cadrul căreia s-au adoptat, în principal, următoarele documente:

 Ghidul privind legalitatea prelucrării întemeiate pe contract în cazul serviciilor online– art. 6 alin. (1) lit. b) GDPR

Comitetul a adoptat forma finală a acestui ghid destinat să clarifice aplicabilitatea art. 6 alin (1) lit. b) din Regulamentul General privind Protecția Datelor (GDPR) în contextul serviciilor societății informaționale. Acesta conține atât aspecte generale referitoare la posibilitatea utilizării acestei condiții de prelucrare a datelor personale în cazul executării unui contract, cât și numeroase exemple edificatoare utile în activitatea operatorilor. De asemenea, sunt prezentate situații în care aplicabilitatea art. 6 alin. (1) lit. b) interferează cu alte temeiuri de legalitate a prelucrării prevăzute de art. 6 din Regulamentul General privind Protecția Datelor.

 Opinie privind proiectul de decizie referitor la Equinix Reguli Comune Corporatiste (BCR), în temeiul art. 64 GDPR

Ca urmare a solicitării transmise de Autoritatea de supraveghere din Marea Britanie, Comitetul European pentru Protecția Datelor a adoptat o opinie în care apreciază că Regulile comune coroporatiste Equinix conține elementele și garanțiile necesare prevăzute de art. 47 GDPR.
Mai multe informații sunt disponibile la adresa: https://edpb.europa.eu/news/news_en
 
Directia juridică și comunicare
 
ANSPDCP