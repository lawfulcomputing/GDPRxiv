Plenara Comitetului European pentru Protecția Datelor
 
   În perioada 4-5 decembrie 2018 a avut loc Plenara Comitetului European pentru Protecția Datelor, organ cu personalitate juridică al Uniunii Europene, constituit în temeiul art. 68 din Regulamentul General privind Protecția Datelor.
Cu această ocazie a fost adoptată Opinia Comitetului European privind Protecția Datelor cu privire la proiectul Deciziei Comisiei Europene privind recunoașterea unui nivel de protecție adecvat în Japonia, raportat la prevederile art. 45 din Regulamentul General privind Protecția Datelor.
În cadrul acestei Plenare a fost discutat și Ghidul privind acreditarea, care urmărește stabilirea unei abordări comune în aplicarea art. 43 din Regulament.
Mai multe informații sunt disponibile la adresa:
   https://edpb.europa.eu/news/news/2018/european-data-protection-board-fifth-plenary-session-eu-japan-draft-adequacy-decision_en