01.02.2022
Conferință  - Universul Juridic
 
Pe data de 25 ianuarie 2022, președintele Autorității Naționale de Supraveghere a Prelucrării Datelor cu Caracter Personal, doamna Ancuța Opre, a susținut o alocuțiune în cadrul Conferinței GDPR – Data Privacy vs. Data Security, organizată la sediul Camerei de Comerț a Municipiului București de Grupul editorial Universul Juridic.
Cu acest prilej s-a subliniat semnificația celebrării anuale a Zilei Europene a Protecției Datelor, mai ales în contextul recentei ratificări de către Parlamentul României, prin Legea nr. 190/2021, a Protocolului de amendare a Convenției 108 a Consiliului Europei.
De asemenea, a fost realizată o evaluare succintă a activității Autorității din anul 2021 și o prezentare a celor mai relevante evoluții constatate în activitatea operatorilor controlați.
În cadrul acestei Conferințe, a fost acordat Premiu de excelență Autorității Naționale de Supraveghere, în aprecierea eforturilor de promovare și implementare a normelor privind protecția datelor, ceea ce reprezintă o recunoaștere a rezultatelor activității instituției noastre.
În acest context, s-a remarcat interesul accentuat manifestat de participanți pentru acest eveniment, desfășurat în format fizic și online.
Direcția juridică şi comunicare
ANSPDCP