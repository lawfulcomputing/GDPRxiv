10.01.2022
Top European Amenzi
 
Potrivit datelor unui sondaj dat publicității recent, România se clasează pe locul trei în Uniunea Europeană în ceea ce privește amenzile aplicate de autoritățile naționale de supraveghere, începând din 2018 până în prezent.
Astfel, Autoritatea Naţională de Supraveghere a Prelucrării Datelor cu Caracter Personal a aplicat, începând din 25 mai 2018, un număr de 68 de sancțiuni cu amendă în cuantum de 721.000 euro, ceea ce situează România după Spania și Italia.
În același clasament, Ungaria se clasează pe locul patru cu un număr de 45 de sancțiuni cu amendă aplicate, iar Norvegia pe locul cinci cu 40 de sancțiuni.
Conform datelor din sondaj, în perioada 2018 – 2021, în Uniunea Europeană au fost aplicate amenzi în valoare totală de:

 436.000 euro pentru anul 2018
 72 milioane euro pentru anul 2019
 171 milioane euro pentru anul 2020
 1 miliard euro pentru anul 2021.

 
Direcția Juridică și Comunicare
A.N.S.P.D.C.P