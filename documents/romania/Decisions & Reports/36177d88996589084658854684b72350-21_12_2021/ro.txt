21.12.2021
Plenara EDPB – 14.12.2021
 
În cadrul Plenarei Comitetului European pentru Protecția Datelor, desfășurată on-line pe data de 14 decembrie 2021, a fost adoptată forma finală a Ghidului nr. 1/2021 privind exemplele referitoare la încălcările de securitate .
Acest document urmărește să vină în sprijinul operatorilor și persoanelor împuternicite, fiind complementar Orientărilor privind notificarea incidentelor de securitate, adoptate în 2017.
Ghidul nr. 1/2021 conține numeroase cazuri concrete edificatoare, raportat la riscurile prelucrării generate în special de natura datelor, volumul acestora și numărul persoanelor afectate, inclusiv exemple referitoare la impactul erorilor umane ale angajaților operatorilor, precum și recomandări de prevenire a riscurilor.
Mai multe informații sunt disponibile la adresa:
https://edpb.europa.eu/news
Direcția juridică și comunicare
ANSPDCP