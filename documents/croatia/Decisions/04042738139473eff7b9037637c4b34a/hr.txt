
Napomena! Radionica će se održati putem platforme Zoom. Svi koji su se registrirali dobit će poveznicu i upute za sudjelovanje najkasnije dva dana prije radionice.
Sva mjesta na radionici su popunjena, dosegnut je maksimalan broj od 500 sudionika. Prezentacija će biti objavljena na https://arc-rec-project.eu/prezentacije/ i neće biti slana sudionicima putem e-pošte. Snimka radionice bit će dostupna na web stranici projekta ARC 2 u prosincu.
Svi voditelji i izvršitelji obrade, bez obzira na djelatnost, obrađuju osobne podatke svojih zaposlenika i suradnika.
Podaci radnika obrađuju se u svrhe ispunjenja zakonskih obveza poslodavca, ispunjenja prava i obveza iz ugovora o radu i radnog odnosa, ostvarenja legitimnih interesa poslodavca i dr.

Obrada podataka radnika započinje objavom oglasa za slobodno radno mjesto ili prikupljanjem otvorenih zamolbi zainteresiranih kandidata, a traje i nakon prestanka radnog odnosa. Za čitavo to vrijeme nužno je osigurati zakonitost obrade i primjereno štititi podatke, ali i privatnost radnika.
Ova besplatna radionica koja se održava u okviru  ARC2 projekta obuhvaća  pregled obaveza iz Opće uredbe o zaštiti podataka (GDPR)  u svim najvažnijim procesima obrade osobnih podataka u radnom odnosu  i mnoštvo praktičnih primjera te pregled sudske prakse i odluka nadzornih tijela. Namijenjena je prvenstveno mikro, malim i srednjim poduzetnicima i obrtnicima, ali i svim ostalim zainteresiranim poslodavcima/organizacijama/službenicima za zaštitu podataka. Održat će se 12.10.2023. u razdoblju od 10:00 – 13:00 sati.
Sadržaj:

Obrada podataka u postupku zapošljavanja – natječaji, otvorene zamolbe, online platforme, agencije za zapošljavanje
Načelo transparentnosti – sadržaj i način informiranja radnika o obradi podataka
Primjerena pravna osnova za obradu podataka radnika – ugovor, zakonska obveza poslodavca, legitimni interes i dr.
Privola u radnom odnosu – primjerenost, zakonitost, primjeri
Obrada posebnih kategorija osobnih podataka – podaci o zdravlju, invalidnosti, vjeroispovijesti, članstvu u sindikatu, rezultati psiho testa, potvrde o nekažnjavanju i dr.
Nužna dokumentacija – uvjerenja, diplome, identifikacijski dokumenti, preslike dokumenata
Evidencija aktivnosti obrade – obvezan sadržaj i primjeri tipičnih obrada u radnom odnosu
Uvjeti dopuštenosti nadzora radnika – kontrola prolaska, snimanje telefonskih poziva, GPS sustav, nadzor korištenja službenih mobitela, računala, e-pošte i Interneta i dr.
Video nadzor službenih prostora – pravna osnova, obvezna dokumentacija, informiranje radnika
Obrada biometrijskih podataka – pravni okvir, primjeri
Procjena učinka na zaštitu podataka (DPIA) – primjeri visokorizičnih obrada
Rokovi čuvanja osobnih podataka – zakonski rokovi, određivanja drugih rokova pohrane
Ispunjavanje prava radnika i bivših radnika – procedura za ispunjavanje zahtjeva, identifikacija ispitanika, rokovi
Obveze radnika – čuvanje povjerljivosti, primjeri izjava o povjerljivosti i ugovornih odredbi
Odnosi s izvršiteljima obrade – obvezne sastavnice ugovora i primjeri izvršitelja u radnom odnosu
Dostava osobnih podataka trećim stranama – javna i druga nadležna tijela
Korporativna kultura i privatnost radnika – javne objave,  „djelatnik mjeseca“, isticanje fotografije radnika na prodajnom mjestu, timska druženja i dr.
Primjerene mjere zaštite dokumentacije i IT sustava – primjeri zaštitnih mjera
Prijenos podataka u treće zemlje – primjeri prijenosa, zaštitne mjere
Odgovornosti službenika za zaštitu osobnih podataka u obradama koje se odnose na radni odnos
Pregled odluka i mišljenja Suda EU, Europskog suda za ljudska prava, nacionalnih sudova i nadzornih tijela
Druge posebnosti (pravo na pristup informacijama, EU projekti, učenička praksa, studentski rad i dr.)

 
 
