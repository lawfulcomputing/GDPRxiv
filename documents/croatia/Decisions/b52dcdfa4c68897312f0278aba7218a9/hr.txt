
Zbog velikog interesa, Agencija za zaštitu osobnih podataka u okviru ARC2 projekta organizirala je još jednu besplatnu radionicu s vježbama: „Organizacijske i tehničke mjere u GDPR-u – upravljanje pristupom i zaštita podataka, interni akti, ugovorni odnosi, ispunjavanje prava ispitanika – na primjerima i vježbama“, u ponedjeljak 11. prosinca 2023. u Zagrebačkoj školi ekonomije i managementa (ZŠEM).
Ravnatelj Zdravko Vukić izrazio je zadovoljstvo što postoji interes za održavanjem ovakvih radionica: „Naše iskustvo je pokazalo kako je u najvećem broju incidenata ljudski faktor jedna od najslabijih karika, što dovodi do zaključka da je i dalje nedovoljna educiranost zaposlenika o potencijalnim mogućnostima ugroze osobnih podataka s kojima rade i načina na koji ih mogu najbolje štititi. Veliki interes za ove radionice dokaz je kako su sudionici svjesni toga, ali i da žele unaprijediti svoje znanje i poslovanje.“
Predavačica dr. sc. Natalija Parlov Una, vodeći tutor i senior certifikacijski auditor sustava upravljanja informacijskom sigurnošću, tijekom radionice na studiji slučaja obradila je primjerene organizacijske i tehničke mjere i usklađenosti s Općom uredbom o zaštiti podataka u kontekstu upravljanja prikupljanjem, pohranom, pristupom i brisanjem podataka, formiranja internih akata, obveza i mogućnosti smanjivanja rizika od kazni prilikom sklapanja ugovornih odnosa s izvršiteljima obrada i načina ispunjavanja prava ispitanika.
Više informacija o ARC2 projektu i edukativne materijale možete pronaći ovdje.

















 
