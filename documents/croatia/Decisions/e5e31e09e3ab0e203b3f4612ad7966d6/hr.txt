
Agencija za zaštitu osobnih podataka organizirala je godišnji sastanak „Inicijative 20i7“ u Zadru 27. i 28. svibnja 2024., a koji je okupio nadzorna tijela za zaštitu podataka Bosne i Hercegovine, Crne Gore, Kosova, Slovenije, Srbije i Sjeverne Makedonije.
Ravnatelj Zdravko Vukić izrazio je zadovoljstvo što je Agencija ovogodišnji domaćin sastanka, na kojemu nadzorna tijela imaju priliku raspravljati o aktualnim pitanjima u području zaštite osobnih podataka te razmjenjivati iskustva i najbolje prakse iz svoje zemlje.
Inicijativa 20i7 nastavit će se sastajati jednom godišnje, a članovi će pomagati jedni drugima kada god im je potrebna pravna ili druga pomoć u rješavanju problema tražeći savjete od drugih članova i kada god se mogu postići zajednički ciljevi, primjerice suradnjom u projektima za podizanje svijesti o važnosti zaštite osobnih podataka.
Inače, Inicijativa 20i7 nastala je 2017. godine na inicijativu slovenskog nadzornog tijela, a okuplja visoke predstavnike nadzornih tijela za zaštitu osobnih podataka iz Bosne i Hercegovine, Crne Gore, Hrvatske, Kosova, Sjeverne Makedonije, Slovenije i Srbije.
 
 




















































