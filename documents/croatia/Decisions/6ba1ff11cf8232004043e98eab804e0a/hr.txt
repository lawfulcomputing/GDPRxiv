
Poštovani/e,
Agencija za zaštitu osobnih podataka Vas poziva na sudjelovanje u istraživanju o opsegu, vrsti posla i edukaciji službenika za zaštitu podataka u Hrvatskoj. Istraživanje se provodi putem jednostavnog online upitnika dostupnog na poveznici : https://ec.europa.eu/eusurvey/runner/anketa-sluzbenici-za-zastitu-podataka, a očekivano vrijeme za ispunjavanje je oko 10 minuta.
Sudjelovanje u ovom istraživanju je anonimno, što znači da se putem upitnika ne prikupljaju osobni podaci temeljem kojih bi ispitanik mogao biti identificiran.
Svrha istraživanja je stjecanje uvida u izazove s kojima se susreću službenici za zaštitu podataka, a Vaši odgovori su ključni za naše bolje razumijevanje Vaših potreba i problema te unapređenja suradnje između nadzornog tijela i službenika za zaštitu podataka.
Rezultati istraživanja AZOP-u će poslužiti u svrhu osmišljavanja aktivnosti koje će službenicima za zaštitu podataka olakšati obavljanje njihovih zadaća.
Molimo Vas da, prilikom ispunjavanja upitnika, budete što iskreniji i objektivniji, kako bi i rezultati istraživanja bili vjerodostojni.
Unaprijed zahvaljujemo što ćete izdvojiti vrijeme za sudjelovanje u ovom istraživanju te na taj način dati svoj doprinos jačanju kapaciteta službenika za zaštitu podataka i unapređenju područja zaštite osobnih podataka u Hrvatskoj.
S poštovanjem,
Agencija za zaštitu osobnih podataka
