

Hrvatska udruga poslodavaca i Agencija za zaštitu osobnih podataka vas pozivaju na besplatno savjetovanje pod nazivom “Kako se uskladiti s GDPR-om i pripremiti za nadzor AZOP-a?” 28. svibnja 2024. na adresi Hotelu Mondo, Kopilica 5, Split s početkom u 10:00 sati.
Sudjelovanje na savjetovanju je besplatno, ali je registracija obavezna putem online obrasca: https://ec.europa.eu/eusurvey/runner/HUP-Split-savjetovanje
Svaki sudionik savjetovanja dobit će potvrdu o sudjelovanju.
Ovo savjetovanje je aktivnost u okviru EU projekta ARC2 koji Agencija provodi s ciljem pružanja potpore mikro, malim i srednjim poduzetnicima u usklađivanju poslovanja s zakonskim propisima o zaštiti podataka. Ujedno, ovim savjetovanjem obilježavamo 6. godinu pune primjene GDPR-a. Agencija ističe da i nakon 6 godina poduzetnici i dalje imaju puno nejasnoća vezano za usklađivanje s GDPR-om te im na ovaj način želi pružiti konkretnu potporu kako bi podigli razinu usklađenosti u svojim organizacijama na višu razinu i izbjegli visoke novčane kazne predviđene za kršenje GDPR-a.
U okviru ARC2 projekta izradili smo online alat Olivia https://olivia-gdpr-arc.eu/hr koji vam može pomoći da savladate osnove GDPR-a i izradite dokumentaciju s kojom ćete tijekom AZOP-ovog nadzora dokazati usklađenost. Potvrde o završenim tečajima mogu poduzetnicima i službenicima za zaštitu podataka poslužiti kao dokaz o stjecanju znanja iz područja zaštite osobnih podataka.
Savjetovanje se sastoji od predavanja na 3 teme, a tijekom svakog od predavanja moguće je predavaču postavljati pitanja.
Predavanja će održati jedan od najboljih stručnjaka iz Agencije za zaštitu osobnih podataka, Antonio Katavić, a koji je ujedno i predsjednik Povjerenstva AZOP-a za izricanje upravnih novčanih kazni.
Cilj Opće uredbe o zaštiti podataka je zaštititi osobne podatke fizičkih osoba, pružiti kontrolu građanima nad njihovim osobnim podacima te stvoriti visoku i ujednačenu razinu zaštite osobnih podataka u Europskoj uniji.
Opća Uredba o zaštiti podataka određuje koja su prava pojedinaca, a u skladu s tim i koje su obveze subjekata koji obrađuju osobne podatke. Opću uredbu o zaštiti podataka dužni su poštovati svi poslovni subjekti koji prikupljaju, pohranjuju i na bilo koji način obrađuju osobne podatke hrvatskih građana i građana s područja Europskog gospodarskog prostora.
Krajnje je vrijeme je da poduzeća, tijela javne vlasti i svi voditelji/izvršitelji obrade shvate da je rok za prilagodbu odavno prošao te kako nakon 6 godina od početka pune primjene GDPR-a, neinformiranost i neznanje ne mogu predstavljati opravdanje i izgovor za kršenje temeljnih prava hrvatskih i europskih građana- prava na zaštitu osobnih podataka.
Cilj organizacije ovog savjetovanja je pružiti poduzetnicima mogućnost da se upoznaju s primjerima dobre prakse iz područja zaštite osobnih podataka, a ujedno je i jedinstvena prilika da postave  pitanja predavaču AZOP-a i razriješe svoje nedoumice.
Ovo savjetovanje  će pomoći sudionicima da steknu znanja koja su im potrebna da bi izgradili reputaciju organizacije vrijedne povjerenja, poštovali prava svojih klijenata/korisnika usluga/zaposlenika zagarantirana GDPR-om, a ujedno i izbjegli visoke novčane kazne propisane za prekršitelje zakonskih propisa o zaštiti podataka.
Ne propustite ovu jedinstvenu priliku i registrirajte se čim prije jer je broj mjesta ograničen!
 
PROGRAM SAVJETOVANJA
“Kako se uskladiti s GDPR-om i pripremiti za nadzor AZOP-a?”
28.5.2024., Split
Predavač: Antonio Katavić, viši savjetnik specijalist i predsjednik Povjerenstva za izricanje upravnih novčanih kazni, Agencija za zaštitu osobnih podataka
10:00 – 11:00 “10 ključnih koraka za usklađivanje s GDPR-om za mikro, male i srednje poduzetnike: implementacija GDPR-a na primjeru iz sektora turizma”
11:00  – 11:20 PAUZA
11:20 – 12:20 “Nadzorne i istražne aktivnosti AZOP-a: kako dokazati pouzdanost i izbjeći novčane kazne?“
12:20 – 12:50 PAUZA
12:50 – 13:10 “Kako zaposlenicima objasniti zašto je važna zaštita osobnih podataka?”
13:10 – 14:30 PITANJA I ODGOVORI
https://arc-rec-project.eu/edukativni-materijali/
Olivia- alat za usklađivanje s GDPR-om: https://olivia-gdpr-arc.eu/hr
