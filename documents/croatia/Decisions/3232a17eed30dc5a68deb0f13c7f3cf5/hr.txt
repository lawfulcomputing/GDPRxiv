
Europski odbor za zaštitu podataka objavio je Godišnje izvješće u kojemu je sadržan pregled aktivnosti Odbora tijekom 2023. godine.
Iz Godišnjeg izvješća vidljiv je napredak Agencije za zaštitu osobnih podataka, a posebno u odnosu na upravne novčane kazne. Naime, Agencija je u prethodnoj godini izrekla 28 upravnih novčanih kazni u ukupnom iznosu od 8.266.350,00 eura, čime je dospjela na 9. mjesto u Europskoj uniji po ukupnom iznosu izrečenih upravnih novčanih kazni u 2023. godini.
Podsjećamo, prošle godine izrečene su i dvije najviše kazne agencijama za naplatu potraživanja u iznosu od 5,47 i 2,26 milijuna eura koje su svojim iznosima značajno odskočile od dosadašnjih.
Godišnje izvješće dostupno je na linku: https://www.edpb.europa.eu/our-work-tools/our-documents/annual-report/edpb-annual-report-2023_en
