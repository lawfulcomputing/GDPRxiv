
Agencija za zaštitu osobnih podataka poziva sve zainteresirane voditelje i izvršitelje obrade na webinar “Načela obrade osobnih podataka” koji će se održati 22.8.2024. u razdoblju od 10:00-11:00 sati. Za sudjelovanje na webinaru registracija nije potrebna, već klikom na poveznicu https://us02web.zoom.us/j/89755373014?pwd=HTFqKxqy4NCPAb716rf0hluWidPaaR.1 direktno pristupate webinaru (preporuka je da se priključite 10-15 minuta prije početka webinara). Naglašavamo da je broj sudionika ograničen na 100.
Načela obrade osobnih podataka u samom su središtu Opće uredbe o zaštiti podataka (GDPR). Odredbom članka 5. Opće uredbe o zaštiti podataka propisano je sedam ključnih načela povezanih s obradom osobnih podataka, a koja voditelji i izvršitelji obrade moraju poštovati prilikom obrade osobnih podataka:

Zakonitost, poštenost i transparentnost; 
Ograničavanje svrhe;
Smanjenje količine podataka; 
Točnost; 
Ograničenje pohrane;
Cjelovitost i povjerljivost; 
Pouzdanost. 

Navedena načela obrade osobnih podataka su polazišna točka za usklađivanje s Općom uredbom o zaštiti podataka. Predstavljaju osnovna sveobuhvatna načela koja imaju za cilj osigurati usklađenost s propisima o zaštiti osobnih podataka i zaštititi prava pojedinaca (ispitanika).
Razumijevanje načela obrade osobnih podataka ključno je za razumijevanje obveza iz Opće uredbe o zaštiti podataka.
Prije svake obrade osobnih podataka, poduzeća (voditelji obrade) moraju se zapitati je li takva obrada osobnih podataka zakonita, poštena, transparentna, nužna za postizanje točno određene svrhe, jesu li osobni podaci kojima poduzeće raspolaže točni i da li se čuvaju samo onoliko koliko je potrebno da bi se ispunila određena svrha te jesu li poduzete odgovarajuće mjere kako bi se osigurala razina sigurnosti osobnih podataka primjerena riziku.
Agencija za zaštitu osobnih podataka poziva sve obrtnike, mikro, male i srednje poduzetnike i sve ostale zainteresirane voditelje obrade na besplatne online edukacije koje Agencija provodi u okviru EU ARC2 projekta s ciljem pružanja potpore u usklađivanju s Općom uredbom o zaštiti osobnih podataka. Iako je projekt prvenstveno namijenjen ovoj ciljanoj skupini, aktivnosti koje provodimo u ARC2 projektu i web alat Olivia mogu biti korisni svim organizacijama koje obrađuju osobne podatke, odnosno svim voditeljima i izvršiteljima obrade iz privatnog i javnog sektora.
Glavni rezultat ovog projekta je web alat Olivia koji sadrži 15 GDPR tečaja, teorijske i praktične module koji vam mogu pomoći u razumijevanju obveza iz GDPR-a te u izradi osnovnih akata kojima ćete moći dokazati da ste usklađeni s GDPR-om. Olivia je ujedno i izvrstan alat za podizanje razine svijesti o zaštiti osobnih podataka unutar organizacije, jer sadrži testove znanja, putem kojih zaposlenici mogu testirati svoje znanje i ukoliko imaju najmanje 80% točnih odgovora, Olivia generira potvrdu o uspješno položenom modulu. Podsjećamo da je jedna od najvažnijih organizacijskih mjera za zaštitu osobnih podataka upravo redovito educiranje zaposlenika i podizanje svijesti o zaštiti osobnih podataka.
Pozivamo vas sve da se registrirate i isprobate sadržaje koje nudi web alat Olivia: https://olivia-gdpr-arc.eu/hr.
Kako biste pristupili webinaru potrebno je registrirati se na Zoom. Klikom na poveznicu određenog webinara otvorit će se prozor za registraciju u koji je potrebno upisati ime, prezime i e-mail adresu. Nakon registracije na e-mail adresu zaprimit ćete poveznicu za webinar (ukoliko ne zaprimite poveznicu, provjerite spam ili ponovno zatražite poveznicu).
Za određene webinare (dolje navedeni) nije potrebna registracija, već klikom na poveznicu direktno pristupate webinaru (preporuka je da se priključite 10-15 minuta prije početka webinara).
MAKSIMALAN BROJ SUDIONIKA NA SVAKOM WEBINARU JE 100. REZERVIRAJTE SVOJE MJESTO NA VRIJEME.
KOLOVOZ
22.8.2024. webinar “Načela obrade osobnih podataka”, https://us02web.zoom.us/j/89755373014?pwd=HTFqKxqy4NCPAb716rf0hluWidPaaR.1 – nije potrebna registracija, link direktno vodi na webinar

 
26.8.2024. webinar “Organizacijske i tehničke mjere za zaštitu osobnih podataka”
SVA MJESTA SU POPUNJENA. PRIJAVE VIŠE NISU MOGUĆE.
 
28.8.2024. webinar “Pravni temelji za obradu osobnih podataka”, https://us02web.zoom.us/meeting/register/tZUldOuuqjspE9LkOURtyUSt5VLsVG5aF5T6
SVA MJESTA SU POPUNJENA. PRIJAVE VIŠE NISU MOGUĆE.
 
RUJAN
10.9.2024. webinar “Službenik za zaštitu podataka”, https://us02web.zoom.us/meeting/register/tZItdu6srTwtHdc0VA1ve87zXnc64zPogo7W
 
12.9.2024. webinar “Kako obrađivati osobne podatke u skladu s novim Pravilnikom o sadržaju i načinu vođenja evidencije o radnicima zaposlenih kod poslodavca”, https://us02web.zoom.us/meeting/register/tZclf-CrqDkrG9cxxgBy3wIGwJG6_DbntVNn
 
16.9.2024. webinar “Obrada osobnih podataka putem kolačića”, https://us02web.zoom.us/meeting/register/tZAvfuysrjkpHdO4ImpYcPLzwB77LxddnyoJ
 
24.9.2024. webinar “Obrada osobnih podataka putem videonadzora”, https://us02web.zoom.us/meeting/register/tZwuce2sqDktH9Gl_e8-hsTZ18bLtdIXYlsC
 
30.9.2024. webinar “Povrede osobnih podataka”, https://us02web.zoom.us/j/83304195706?pwd=mrxp7sH9p4cFKquNSUbb8Aln1kBvem.1– nije potrebna registracija, link direktno vodi na webinar
 
LISTOPAD
2.10.2024. webinar “Transferi osobnih podataka u treće zemlje”, https://us02web.zoom.us/j/88327000962?pwd=V9GD77f5xzcrwpzKz22aRRpcwWWo0Z.1 – nije potrebna registracija, link direktno vodi na webinar
Popis edukacija možete pronaći i na web stranici projekta ARC2: https://arc-rec-project.eu/olivia-gdpr-2/.
 

