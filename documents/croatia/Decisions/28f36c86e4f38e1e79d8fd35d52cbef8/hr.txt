


Jeste li upoznati s obvezama koje propisuje Opća uredba o zaštiti podataka? Niste sigurni tko je voditelj, a tko izvršitelj obrade? Koja je uloga službenika za zaštitu podataka i trebate li politiku privatnosti? Znate li koje mjere morate poduzeti za odgovarajuću razinu sigurnosti obrade osobnih podataka? Ako niste sigurni u odgovore na ova i mnoga druga GDPR pitanja, onda je radionica upravo za Vas.



Agencija za zaštitu osobnih podataka poziva prvenstveno službenike za zaštitu podataka iz javnog i privatnog sektora, ali i sve ostale koje zanima kako uskladiti poslovanje s GDPR-om na besplatnu online radionicu „GDPR – osnovni modul“, koja će se održati  23. kolovoza 2023. godine s početkom u 10:00 sati.
Radionica je namijenjena prvenstveno službenicima za zaštitu podataka, ali i svima ostalima koji žele naučiti osnove Opće uredbe o zaštiti podataka, informirati se o svojim obavezama, kao i o svojim pravima. Također, radionica je i prilika da postavite i konkretna pitanja stručnjacima Agencije te razjasnite svoje nedoumice.
Preporučamo proučiti brošuru: 10 ključnih koraka za usklađivanje s GDPR-om:  i Upitnik za samoprocjenu usklađenosti s GDPR-om.
*prijave za radionicu nisu potrebne, ali preporučamo da se priključite desetak minuta ranije putem poveznice niže kako biste si osigurali mjesto na radionici (broj sudionika je ograničen na 100).
Poveznica za sudjelovanje:
https://us02web.zoom.us/j/84184685981?pwd=TFYzTWVJTGtDWFZyREE0d09LcW03dz09

