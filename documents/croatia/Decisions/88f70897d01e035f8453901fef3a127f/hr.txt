
Agencija za zaštitu osobnih podataka temeljem medijskih napisa i predstavke građanina došla je do informacije kako su na grčkom portalu objavljeni osobni podaci (ime i prezime, godina rođenja, broj dokumenta, ime oca i majke) hrvatskih državljana osumnjičenih za počinjenje kaznenih djela odnosno prekršaja u Grčkoj.
S obzirom na to da je poslovni nastan predmetnog portala u Grčkoj, sukladno Općoj uredbi o zaštiti podataka, Agencija je uputila zahtjev grčkom nadzornom tijelu (kao vodećem nadzornom tijelu), za provedbu daljnjih radnji u odnosu na voditelja obrade (grčkog portala) kako bi se utvrdilo je li voditelj obrade postupao sukladno Općoj uredbi o zaštiti podataka.
