
Agencija za zaštitu osobnih podataka, u okviru EU projekta Awareness Raising Campaign for SME II kojeg implementira u suradnji s talijanskim nadzornim tijelom za zaštitu podataka Garante Privacy, Fakultetom organizacije i informatike iz Varaždina, Sveučilištem Vrije u Bruxellesu i Sveučilištem u Firenci, provodi istraživanje stavova žena i muškaraca u pogledu usklađenosti s GDPR-om, u kontekstu poštivanja rodne ravnopravnosti i jednakosti između žena i muškaraca.
Molimo vas da ispunite anketu koja je dostupna na poveznici: https://ec.europa.eu/eusurvey/runner/ARC2-ravnopravnost-istrazivanje. Vaši odgovori su ključni za dobivanje dubljeg uvida u svijest o zaštiti podataka i rodnoj ravnopravnosti među voditeljima i izvršiteljima obrade u Hrvatskoj.
Cilj ovog istraživanja je utvrditi potrebe radi donošenja plana aktivnosti usmjerenih na poboljšanje ravnopravnosti žena i muškaraca, te na suzbijanje diskriminacije ranjivih skupina društva unutar organizacija koje provode aktivnosti u okviru projekta ARC II i unutar malih i srednjih poduzeća obuhvaćenih ovim projektom.
S obzirom da se glavne aktivnosti projekta provode u području zaštite osobnih podataka, dio ovog istraživanja bit će posvećen ispitivanju svijesti o zaštiti osobnih podataka unutar organizacija i poduzeća. Rezultati istraživanja koristit će se isključivo u svrhu analize potreba i predlaganja mjera za poboljšanje ravnopravnosti žena i muškaraca te za suzbijanje diskriminacije ranjivih skupina u društvu.
Anketa je namijenjena prvenstveno mikro, malim, srednjim poduzetnicima i obrtnicima, ali pozivamo i sve ostale organizacije da se uključe u provedbu ovog istraživanja.
Unaprijed zahvaljujemo na Vašem dragocjenom doprinosu.
S poštovanjem,
Agencija za zaštitu osobnih podataka
 
