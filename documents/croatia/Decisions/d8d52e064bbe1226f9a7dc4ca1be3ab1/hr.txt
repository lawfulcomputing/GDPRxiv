
Proslavite s nama 20. obljetnicu zaštite osobnih podataka u Republici Hrvatskoj i osnivanja Agencije za zaštitu osobnih podataka!
 
 
Povodom 20. obljetnice zaštite osobnih podataka u Republici Hrvatskoj i osnivanja Agencije za zaštitu osobnih podataka, zadovoljstvo nam je najaviti konferenciju pod nazivom „Rizici i usklađenost s GDPR-om u doba umjetne inteligencije” koju organizira Agencija za zaštitu osobnih podataka.
Web stranica konferencije: https://20anniversary.azop.hr/ 
Pozivamo sve voditelje/izvršitelje obrade, službenike za zaštitu podataka, stručnjake za zaštitu podataka, građane i sve zainteresirane na sudjelovanje na konferenciji u petak 24. svibnja 2024. godine u hotelu Esplanade (Smaragdna dvorana), Zagreb od 10 do 14:30 sati.
Sva mjesta na konferenciji su popunjena. Prijave više nisu moguće.
 
U prvom dijelu konferencije pod nazivom „20 godina zaštite osobnih podataka u Republici Hrvatskoj” očekujemo izlaganja vladinih dužnosnika, predstavnika Europske komisije, Europskog odbora za zaštitu podataka (EDPB-a), Europskog nadzornika za zaštitu podataka (EDPS-a) i OECD-a.
U drugom dijelu konferencije pod nazivom „Rezultati EU projekta ARC II: pružanje potpore hrvatskim i talijanskim poduzetnicima prilikom usklađivanja s zakonskim okvirom za zaštitu podataka”, fokus će biti na mikro, malim i srednjim poduzetnicima. Unatoč tome što je prošlo gotovo šest godina od primjene Opće uredbe o zaštiti podataka na području Europskog gospodarskog prostora, mnogi mali i srednji poduzetnici i dalje se suočavaju s izazovima u pogledu usklađenosti, prvenstveno zbog ograničenih ljudskih i financijskih resursa. Tijekom ovog dijela konferencije predstavit ćemo aktivnosti i rezultate projekta ARC II, s posebnim naglaskom na inovativni digitalni alat „Olivia” koji je osmišljen kako bi poduzetnicima olakšao proces usklađivanja s Općom uredbom o zaštiti podataka.
Konferenciju ćemo završiti panel raspravom pod nazivom „Interakcija između Akta o umjetnoj inteligenciji i GDPR-a: Kako razvijati antropocentričnu umjetnu inteligenciju”. Tijekom ove panel rasprave sudionici konferencije će imati priliku produbiti svoje razumijevanje pravnih i etičkih aspekata vezano za razvoj i uporabu umjetne inteligencije i zaštitu temeljnih prava i sloboda.
Pridružite nam se na konferenciji i obilježite s nama 20. obljetnicu zaštite osobnih podataka u Republici Hrvatskoj i osnivanja Agencije za zaštitu osobnih podataka.
Veselimo se Vašem dolasku!
 
PROGRAM
(Simultano prevođenje osigurano je tijekom cijele konferencije)
9:30 – 10:00 – REGISTRACIJA
10:00-10:30 UVODNA OBRAĆANJA
G. Zdravko Vukić, ravnatelj Agencije za zaštitu osobnih podataka
Gđa Limor Shmerling Magazanik, voditeljica postupka pristupanju OECD-u vezano uz upravljanje podacima, privatnost i digitalnu sigurnost
Gđa Nataša Tramišak, izaslanica predsjednika Hrvatskog sabora i zastupnica u Hrvatskome saboru
G. Damir Habijan, izaslanik predsjednika Vlade Republike Hrvatske i ministar pravosuđa, uprave i digitalne transformacije
 
VIDEO PORUKE
Gđa Anu Talus, predsjednica Europskog odbora za zaštitu podataka
G. Wojciech Wiewiórowski, Europski nadzornik za zaštitu podataka
 
10:30-11:10 IZLAGANJA “Pravo na zaštitu podataka: kamen temeljac vladavine prava u digitalno doba”
G. Matthias Schmidl, povjerenik austrijskog nadzornog tijela za zaštitu podataka
G. Guido Scorza, Garante Privacy – talijansko nadzorno tijelo
Gđa Krenare Sogojeva Dermaku, povjerenica Agencije za informiranje i zaštitu privatnosti, Republika Kosovo
G. Ventsislav Karadjov, predsjednik bugarskog nadzornog tijela za zaštitu podataka
G. Mirosław Wróblewski, predsjednik poljskog nadzornog tijela za zaštitu podataka
 
11:10-11:30 PAUZA ZA KAVU
 
11:30–12:45  PANEL “REZULTATI EU PROJEKTA ARC II: PRUŽANJE POTPORE HRVATSKIM I TALIJANSKIM PODUZETNICIMA PRILIKOM USKLAĐIVANJA SA ZAKONSKIM OKVIROM ZA ZAŠTITU PODATAKA“
Uvod:
G. Stephen Ryan, pomoćnik povjerenika, irsko nadzorno tijelo
G. Cong Yao, Vrije University Bruxelles
Moderator: Gđa Anamarija Mladinić, Agencija za zaštitu osobnih podataka
Panelisti:
G. Luigi Montuori, talijansko nadzorno tijelo za zaštitu podataka;
Gđa Natalija Parlov Una, ACCREDI CERT;
Gđa Marija Bošković Batarelo, Parser Compliance;
Gđa Vlatka Vuković, Compliance Buro;
Gđa Nikolina Staničić, Ericsson Nikola Tesla 

12:45 -13:00 “Konvencija 108+ Vijeća Europe kao globalni standard privatnosti”

Gđa Marija Pejčinović Burić, glavna tajnica Vijeća Europe (video poruka)
Gđa Elsa Mein, predsjednica odbora Konvencije 108 Vijeća Europe
 
13:00-13:40 ZAKUSKA
 
13:40-15:15 PANEL „INTERAKCIJA IZMEĐU AKTA O UMJETNOJ INTELIGENCIJI I GDPR-A: KAKO RAZVIJATI ANTROPOCENTRIČNU UMJETNU INTELIGENCIJU“
Moderator: G. Martin de Moor, belgijsko nadzorno tijelo za zaštitu podataka
Panelisti:
Gđa Isabelle Vereecken, Europski odbor za zaštitu podataka;
G. Matthias Schmidl, austrijsko nadzorno tijelo za zaštitu podataka;
G. Brendan Van Alsenoy, EDPS;
Gđa Limor Shmerling Magazanik, OECD;
G. Andries Küter, predstavnik Saveznog povjerenika za zaštitu podataka i slobodu informacija (BfDI)
 
15:15 KRAJ KONFERENCIJE
