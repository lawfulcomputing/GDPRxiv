

Europski odbor za zaštitu podataka izradio je alat za za analizu usklađenosti web stranica s Općom uredbom o zaštiti podataka. Alat je razvijen u okviru projekta Europskog odbora za zaštitu podataka Support pool of experts, a mogu ga upotrebljavati tijela za zaštitu osobnih podataka u okviru svojih istražnih aktivnosti te voditelji obrade i izvršitelji obrade koji žele analizirati svoje web stranice. Alat je besplatan softver otvorenog koda u okviru licence EUPL 1.2 i dostupan je za preuzimanje na code.europa.eu. Izvorni kod dostupan je ovdje.
Alat je kompatibilan i s drugim alatima, kao što je za alat za analizu web stranica Europskog nadzornika za zaštitu podataka.
Iako već postoji nekoliko alata za reviziju internetskih stranica, uporaba takvih alata zahtijeva stručno tehničko znanje. Stoga je Europski odbor za zaštitu podataka odlučio razviti rješenje koje bi bilo jednostavno za upotrebu kako bi se nacionalnim tijelima za zaštitu podataka olakšala provedba i provjere usklađenosti koje provode voditelji obrade.
Softver je razvio stručnjak angažiran u okviru projekta “Support pool of experts”, u suradnji i pod nadzorom Tajništva Europskog odbora za zaštitu podataka. Softver je predstavljen tijelima za zaštitu podataka u lipnju 2023., a nakon pozitivnih povratnih informacija sudionika, odlučeno je konsolidirati softver i objaviti ga kao besplatni softver otvorenog koda.
Support pool of experts je projekt Europskog odbora za zaštitu podataka koji je dio strategije Europskog odbora za zaštitu podataka za razdoblje 2021.- 2023. koja ima za cilj pružanje potpore nadzornim tijelima za zaštitu podataka.
