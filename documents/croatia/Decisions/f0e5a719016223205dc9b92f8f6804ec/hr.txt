
Bruxelles, 15. studenog 2023.- Europski odbor za zaštitu podataka (EDPB) usvojio je Smjernice o tehničkom opsegu članka 5. stavka 3. Direktive o e-privatnosti. Smjernice imaju za cilj pojasniti koje tehničke operacije, posebno nove i nastajuće tehnike praćenja, obuhvaća Direktiva, te pružiti veću pravnu sigurnost voditeljima obrade i pojedincima.
Predsjednica EDPB-a Anu Talus izjavila je: ‘Nije tajna da praćenje aktivnosti korisnika na mreži može ozbiljno narušiti privatnost ljudi. Nejasnoće u vezi s opsegom primjene članka 5. stavka 3. Direktive o e-privatnosti i pojava novih tehnika, dodatnih ili kao alternativa tradicionalnim kolačićima, stvaraju nove rizike za privatnost. Ove smjernice raspravljaju o rješenjima, poput linkova za praćenja i piksela, lokalne obrade i jedinstvenih identifikatora, kako bi se osiguralo da obveze vezane za privolu propisane člankom ne budu zaobiđene.’
Kako bi pojasnile opseg članka, Smjernice analiziraju ključne pojmove navedene u ovom članku, poput ‘informacija’, ‘terminalna oprema pretplatnika ili korisnika’, ‘elektronička komunikacijska mreža’, ‘stjecanje pristupa’ i ‘pohranjene informacije/pohrana’. Smjernice također uključuju skup praktičnih slučajeva s uobičajenim tehnikama praćenja.
Smjernice se bave isključivo opsegom primjene članka 5. stavka 3. Direktive o e-privatnosti. Ne razmatraju kako bi se trebala prikupljati privola niti izuzetke navedene u članku.
Smjernice će biti biti predmet javnog savjetovanja u razdoblju od 6 tjedana.
