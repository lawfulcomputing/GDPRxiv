

Međunarodna radna skupina za zaštitu podataka u tehnologiji (Berlin Group), čiji je član i predstavnik Agencije za zaštitu osobnih podataka, izradila je radni dokument o pametnim gradovima, koji uključuje preporuke pružateljima usluga i regulatorima.
U radnom dokumentu predstavljen je niz načela zaštite podataka i privatnosti koja se odnose na svaku fazu upotrebe podataka u kontekstu grada, a to su:

prikupljanje podataka, npr. slike dobivene putem videonadzora i ponovna uporaba podataka od strane tijela javne vlasti;
analiza podataka, npr. upravljanje protokom prometa s pomoću umjetne inteligencije (UI) i profiliranje za predviđanje lokacije ili kretanja osobe kroz grad; i
odluka, npr. upravljanje gradskim resursima kao što je javni prijevoz.

Ukratko, u radnom se dokumentu pozivaju svi uključeni dionici da budu svjesni načela zaštite podataka i da ih provedu u skladu s preporukama iz tog dokumenta kako bi se izbjeglo kršenje temeljnih prava na zaštitu osobnih podataka i privatnost. U nastavku možete pronaći tekst radnog dokumenta na hrvatskom i engleskom jeziku.
Radni dokument o “pametnim gradovima”
Working paper on “Smart Cities”
