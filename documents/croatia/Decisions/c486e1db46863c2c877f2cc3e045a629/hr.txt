


Jeste li upoznati s obvezama koje propisuje Opća uredba o zaštiti podataka? Niste sigurni tko je voditelj, a tko izvršitelj obrade? Koja je uloga službenika za zaštitu podataka i trebate li politiku privatnosti? Znate li koje mjere morate poduzeti za odgovarajuću razinu sigurnosti obrade osobnih podataka? Ako niste sigurni u odgovore na ova i mnoga druga GDPR pitanja, onda je radionica upravo za Vas.



Agencija za zaštitu osobnih podataka poziva sve zainteresirane voditelje i izvršitelje obrade, službenike za zaštitu podataka iz javnog i privatnog sektora, ali i sve ostale koje zanima kako uskladiti poslovanje s GDPR-om na besplatnu online radionicu „GDPR – osnovni modul“, koja će se održati u četvrtak, 9. svibnja 2024. godine s početkom u 10:00 sati.*
Radionica je namijenjena svima koji žele naučiti osnove Opće uredbe o zaštiti podataka, informirati se o svojim obavezama, kao i o svojim pravima. Također, radionica je i prilika da postavite i konkretna pitanja stručnjacima Agencije te riješite svoje nedoumice.
*Prijave za radionicu nisu potrebne, ali preporučamo da se priključite desetak minuta ranije putem poveznice niže kako biste si osigurali mjesto na radionici (broj sudionika je ograničen).
 
Poveznica za sudjelovanje:
https://us02web.zoom.us/j/82011969390?pwd=clcvcWhPanpMUERlR25lTWloMkpxQT09
Meeting ID: 820 1196 9390
Passcode: 852257

