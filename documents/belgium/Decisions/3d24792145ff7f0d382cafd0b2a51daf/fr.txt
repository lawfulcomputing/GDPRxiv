 

 

1/15 

Geschillenkamer 

Beslissing ten gronde 145/2023 van 26 oktober 2023 

Dossiernummer : DOS-2020-00200 

Betreft : het versturen van een e-mail aan studenten en collega’s n.a.v. het ontslag van 
een docent 

De  Geschillenkamer  van  de  Gegevensbeschermingsautoriteit,  samengesteld  uit  de  heer  Hielke 

Hijmans, voorzitter, en de heren Jelle Stassijns en Dirk Van Der Kelen, leden; 

Gelet op Verordening (EU) 2016/679 van het Europees Parlement en de Raad van 27 april 2016 

betreffende  de  bescherming  van  natuurlijke  personen  in  verband  met  de  verwerking  van 

persoonsgegevens  en  betreffende  het  vrije  verkeer  van  die  gegevens  en  tot  intrekking  van 

Richtlijn 95/46/EG (algemene verordening gegevensbescherming), hierna AVG; 

Gelet  op  de  wet  van  3  december  2017  tot  oprichting  van  de  Gegevensbeschermingsautoriteit, 

hierna WOG; 

Gelet  op  het  reglement  van 

interne  orde,  zoals  goedgekeurd  door  de  Kamer  van 

Volksvertegenwoordigers op 20 december  2018 en gepubliceerd in het  Belgisch Staatsblad  op 

15 januari 2019;  

Gelet op de stukken van het dossier; 

Heeft de volgende beslissing genomen inzake: 

De klager: 

dhr.  X,  vertegenwoordigd  door  Mr.  Lien  MICHIELSEN,  kantoor  houdende  te 

Lange Van Ruusbroecstraat 76, 2018 Antwerpen; hierna “de klager”, en  

De verweerster:  Y,  vertegenwoordigd  door  Mr.  Tom  PEETERS,  kantoor  houdende  te 

Borsbeeksebrug 36, 2600 Antwerpen-Berchem; hierna  “de verweerster”. 

 

 

 Beslissing ten gronde 145/2023 – 2/15 

I.  Feiten en procedure 

I.1.  Feiten 

1. 

Het voorwerp van de klacht betreft het versturen van e-mails met persoonsgegevens van 

de  klager  aan 

(voormalig)  studenten  en  collega’s  door  de  verweerster,  een 

onderwijsinstelling,  naar  aanleiding  van  het  ontslag  van  de  klager  door  de  verweerster 

ingevolge een tuchtmaatregel. 

2. 

De tuchtmaatregel volgde op een incident tussen de klager en één van diens studenten in 

de  rand  van  een  les  die  gegeven  werd  door  de  klager.  De  klager  ontkent  niet  dat  hij  een 

student fysiek heeft geraakt, maar stelt dat dit per ongeluk gebeurde door het maken van 

een wegwuifgebaar en dat dit niet een opzettelijke daad van fysieke agressie uitmaakte. Dit 

alles  zou  hebben  plaatsgevonden  in  de  nasleep  van  een  mondelinge  discussie  nadat  de 

student heimelijk diens punten zou hebben proberen inkijken op het computerscherm van 

de klager. 

3.  Het bestuur van de verweerster besloot de klager om dringende redenen te ontslaan, en er 

volgde een communicatie vanuit het bestuur van verweerster ten aanzien van studenten en 

personeelsleden die les kregen resp. samenwerkten met de klager. Daarnaast was er quasi-

identieke  communicatie  ten  aanzien  van  het  […]  comité.  Elk  van  deze  communicaties 

gebeurde middels drie e-mails op 21 en 22 maart 2019, met de melding van het ontslag in de 

volgende bewoording: "Dit naar aanleiding van fysieke agressie ten aanzien van één van de 

studenten […] uit grondig onderzoek is gebleken dat dit voorval elk verder functioneren van 

[naam 

klager] 

als  medewerker 

van 

[verweerster] 

onmogelijk  maakt." 

Op basis van de stukken in het dossier kan worden gesteld dat zeker 195 (oud-)studenten 

het  bericht  toegestuurd  kregen  en  potentieel  konden  lezen,  losstaand  van  het  aantal 

geadresseerden in de andere twee berichten. 

4.  Nadat door de klager beroep werd ingesteld tegen de tuchtmaatregel waarop het ontslag 

met dringende reden volgde, werd door […] (verder  College van beroep) – dat bevoegd is 

voor  beroepen  tegen  tuchtmaatregelen  van  het  bestuurscollege  van  verweerster  – 

vastgesteld dat de klager wel degelijk een fout heeft gemaakt, doch dat het bestuur van de 

verweerster onvoldoende degelijk onderzoek voerde, ter voorbereiding van de beslissing, 

om de klager te ontslaan.  

5.  Het College van beroep stelt te dezen onder meer: "[…] hoewel er een veertigtal mogelijke 

getuigen van het incident zijn, [beperkte] het hogeschoolbestuur zich [] tot het verhoor van 

slechts medestudenten die dan nog door de vader van de bij het incident betrokken student, 

aangedragen  zijn.  Bovendien  zijn  de  summiere  verslagen  van  de  verhoren  van  alle 

betrokkenen 

 

niet 

eenduidig." 

 Beslissing ten gronde 145/2023 – 3/15 

Zij  besluit  vervolgens:  "Om  al  die  redenen  verklaart  het  […]  het  ontslag  om  dringende 

redenen van de [klager] ongegrond. Gezien de onduidelijkheid over de zwaarwichtigheid van 

de begane fout, beslist het college . . . tot de preventieve schorsing van de [klager], met een 

tuchtprocedure tot gevolg." 

6.  Op  3  mei  2019  stelt  de  verweerster  volgens  haar  syntheseconclusie  de  leden  van  het 

voornoemde comité en “de lectoren van de professionele bachelor […] (niet de lectoren […])” 

in kennis van de beslissing van het College van beroep. 

7. 

Vervolgens stelt het bestuur van verweerster een tuchtonderzoek in, waarbij in het verslag 

uiteindelijk het ontslag wordt voorgesteld. Tegen deze beslissing wordt vervolgens opnieuw 

beroep  ingesteld  door  de  klager.  Het  College  van  beroep  stelt  vervolgens  een  eigen 

tuchtbeslissing  in  de  plaats  van  die  van  het  bestuurscollege  van  verweerster,  met  als 

tuchtsanctie de terugkeer naar de tijdelijke aanstelling.  

8.  Volgend  op  deze  tijdelijke  aanstelling,  wordt  de  klager  vervolgens  door  de  verweerster 

ontslagen via de ontslagprocedure voor werknemers. Over dit ontslag werd op 11 december 

2019 een bericht gestuurd door de verweerster – volgens haar syntheseconclusie – naar de 

collega’s van de klager.  

I.2.  Procedure 

9.  Op  17  januari  2020  wordt  de  klacht  ontvankelijk  verklaard  door  de  Eerstelijnsdienst  en 

overgemaakt aan de Geschillenkamer o.g.v. artikel 62, § 1 j° artikel 92, 1° WOG.  

10.  Op 7 februari 2020 nodigt de Geschillenkamer de partijen uit om conclusies neer te leggen 

volgens  de  daarin  bepaalde  conclusietermijnen.  Beide  partijen  leggen  vervolgens  hun 

conclusies  met  middelen  neer  bij  de  Geschillenkamer.  Op  30  mei  2023  maakt  de 

Geschillenkamer een brief over aan de partijen, waarbij de partijen op grond van artikel 52 

van het Reglement van Interne Orde1 van de Gegevensbeschermingsautoriteit ambtshalve 

worden uitgenodigd op een hoorzitting.  

11.  Op 16 juni 2023 legt de verwerende partij – in het licht van de hoorzitting – een “aanvullende 

nota” voor aan de Geschillenkamer. Deze aanvullende nota maakt melding van een vonnis 

van de Arbeidsrechtbank […], en voegt het in een bijlage toe. Het vonnis dat de verweerster 

bijvoegt, 

vermeldt: 

“Over  de  klacht  die  de  heer  X  neerlegde  bij  de 

Gegevensbeschermingsautoriteit  wegens  schending  van  zijn  recht  op  privacy,  kan  de 

arbeidsrechtbank zich niet uitspreken .” Verder in het vonnis staat: “Naar het oordeel van de 

rechtbank  geeft  deze  communicatie  [in  casu  gaat  het  om  de  hoger  vermelde  litigieuze 

communicaties]  louter  de  feiten  weer,  namelijk  dat  [klager]  werd  ontslagen  omwille  van 

1 Beschikbaar via: https://www.gegevensbeschermingsautoriteit.be/publications/reglement-van-interne-orde.pdf.  

 

 Beslissing ten gronde 145/2023 – 4/15 

fysieke 

agressie 

t.a.v. 

één 

van 

de 

studenten.” 

 

Verder stelt de aanvullende nota van de partij ook dat het opleggen van enige maatregel “in 

strijd is met de redelijke termijneis” in de zin van artikel 100 WOG. 

12.  Op  23  juni  2023  vindt  een  hoorzitting  plaats.  De  partijen  zetten  op  deze  hoorzitting  hun 

conclusies  uiteen.  De  partijen  gaan  bovendien  ook  dieper  in  op  het  verzoek  van  de 

Geschillenkamer – dat hen vooraf aan de hoorzitting werd overgemaakt – om hun standpunt 

kenbaar te maken omtrent de rechtmatigheid van de eventuele verwerkingen (in de zin van 

artikel  6.1.  AVG),  alsook  op  de 

toepassing  van  het  principe  van  minimale 

gegevensverwerking op de eventuele verwerkingen (in de zin van artikel 5.1.c. AVG).  

13.  Het proces-verbaal van de hoorzitting wordt vervolgens overgemaakt aan de partijen op 28 

juni  2023;  overeenkomstig  artikel  54  van  het  Reglement  van  Interne  Orde  van  de  GBA 

krijgen de partijen de  mogelijkheid  opmerkingen te laten voegen aan het proces-verbaal. 

Beide  partijen  bezorgen  zulke  opmerkingen,  die  integraal  worden  toegevoegd  aan  het 

dossier  en  waarvan  de  Geschillenkamer  heeft  kennis  genomen  in  het  kader  van  de 

beraadslagingen voorafgaand aan de voorliggende beslissing.  

 

II.  Motivering 

 

II.1.  Ontvankelijkheid klacht en bevoegdheid Gegevensbeschermingsautoriteit  

14.  In haar syntheseconclusie argumenteert de verwerende partij dat de litigieuze verwerking, 

met  name  het  verzenden  van  een  e-mail  aan  studenten  en  personeelsleden  m.b.t.  het 

ontslag van de klager, geen verwerking uitmaakt in de zin van de AVG. De verwerende partij 

stelt te dezen met name:  

“In  casu  is  er  geen  sprake  van  een  verwerking  van  persoonsgegevens  zoals 

gedefinieerd  in  artikel  4,  1)  en  2)  van  de  AVG  […]  Er  is  evenmin  sprake  van  een 

automatische verwerking van gegevens of een manuele verwerking van gegevens 

die bestemd zijn om deel uit te maken van een bestand als bedoeld in artikel 2 van 

de AVG. Het gaat in casu louter om een interne communicatie per e-mail . . .”  

15.  De redenering van de verwerende partij kan niet worden gevolgd en zou haaks staan op de 

geest en de letter van de regelgeving ter zake. De redenering zou immers impliceren dat 

van zodra een document dat persoonsgegevens bevat als “intern” aangemerkt zou worden, 

 Beslissing ten gronde 145/2023 – 5/15 

de verwerking van zulke persoonsgegevens zou ontsnappen aan de bescherming van de 

AVG, met inbegrip van het toezicht ervan door de bevoegde autoriteiten (in casu de GBA).  

16.   De Geschillenkamer houdt voor dat er geen twijfel is dat de AVG van toepassing is en dat 

de GBA overeenkomstig artikel 4 WOG bevoegd is om handhavend op te treden.  

17.  Vooreerst 

is  het  duidelijk  dat  de 

inhoud  van  de 

litigieuze  e-mailberichten 

persoonsgegevens uitmaken in de zin van artikel 4.1. AVG.  

Zoals  de  klager  terecht  opmerkt  in  zijn  conclusies  gaat  het  immers  om  informatie 

betreffende hem als geïdentificeerde persoon. Meer bepaald bevat  de e-mail informatie 

over de klager, met name het feit dat de klager ontslagen wordt bij de onderwijsinstelling 

waar hij doceert, alsook de reden voor dat ontslag (“fysieke agressie”). De klager kan ook 

zonder twijfel worden aangemerkt als geïdentificeerde persoon, nu de klager uitdrukkelijk 

(bij naam) wordt genoemd in de litigieuze communicaties.  

18.  Vervolgens is er ook geen twijfel dat de vermelding van bepaalde gegevens in de litigieuze 

e-mailberichten  verwerkingen  meebrengen 

in  de  zin  van  artikel  4.2.  AVG,  nu  de 

verwerkingen  worden  uitgevoerd  via  een  geautomatiseerd  procedé.  De  litigieuze  e-

mailberichten kwamen tot stand op initiatief van de verweerster die de persoonsgegevens 

invoerde en op een bepaalde manier structureerde  – waarbij de verweerster koos welke 

gegevens zij concreet vermeldde – waarna het bericht vervolgens aan een bepaald aantal 

personen werd geadresseerd zodat de informatie werd ontsloten door het verzenden van 

een e-mail (i.e. een geautomatiseerd procedé). 

19.  In die zin is het duidelijk dat binnen de definities aangereikt door de AVG, de feiten uit de 

klacht duidelijk vallen onder het materieel toepassingsgebied van de AVG (artikel 2.1. AVG). 

Geen van de 4 uitzonderingsgronden onder artikel 2.2. AVG zijn hier van toepassing. Nu de 

verwerende partij haar middel niet uitdrukkelijk op deze bepaling stoelt, is het niet nodig in 

te gaan op deze uitzonderingsgronden in de beslissing.  

20. Om al de voorgaande redenen is het duidelijk dat de e-mailberichten die aan de basis lagen 

van  de  klacht  in  dit  dossier,  persoonsgegevensverwerkingen  uitmaken  die  onder  het 

materieel toepassingsgebied van de AVG vallen (art. 2 AVG), waarbij de daar gehanteerde 

definities (specifiek die in artikel 4, leden 1 en 2 AVG) ontegensprekelijk op de feiten van 

toepassing zijn.  

II.2.  Bijkomend stuk ter hoorzitting, toevoeging aan het administratief dossier en 

gevolgen voor de procedure 

21.  Het  stuk dat de  verweerster  ter hoorzitting neerlegt en dat onder  meer het vernoemde 

vonnis van de arbeidsrechtbank bevat, wordt aanvaard en toegevoegd aan het dossier door 

de Geschillenkamer nu het als kennelijk relevant kan worden beschouwd in het kader van 

 Beslissing ten gronde 145/2023 – 6/15 

het vrijwaren van de rechten en vrijheden van partijen – met inbegrip van de rechten van 

verdediging  van  de  verweerster.  De  klager  heeft  kennis  kunnen  nemen  van  het  stuk 

voorafgaand  aan  de  hoorzitting,  en  heeft  de  kans  gekregen  zich  er  over  uit  te  spreken 

gedurende de hoorzitting. De ontvankelijkheid  van het stuk wordt  – blijkens het proces-

verbaal van de hoorzitting – door geen der partijen betwist.  

22. Dat de grieven in de klacht zonder voorwerp zouden zijn geworden door het hogervermelde 

vonnis  van  de  arbeidsrechtbank  –  zoals  de  verweerster  opwerpt  –  kan  door  de 

Geschillenkamer om meerdere redenen niet gevolgd worden.  

23. Ten  eerste  werd  de  vordering  van  de  klager  in  de  procedure  voor  de  arbeidsrechtbank 

afgewezen, waardoor er geenszins sprake kan zijn van een dubbele bestraffing. Ten tweede 

dient  te  worden  benadrukt  dat  de  procedure  voor  de  Geschillenkamer  een  –  zij  het  sui 

generis  –  administratieve  procedure  betreft,  die  duidelijk  verschilt  van  enige 

burgerrechtelijke of strafrechtelijke procedure. Hoewel het zeker zo is dat het ne bis in idem 

principe  in  dat  kader  dient  te  gelden,  is  het  wel  van  belang  te  onderstrepen  dat  de 

Geschillenkamer  op  gespecialiseerde  wijze  uitspraak  doet  omtrent  feiten  die  specifiek 

betrekking  hebben  op  gegevensbescherming,  en  niet  op  ‘holistische’  wijze  de  civiele 

aanspraken van partijen trancheert.  

24. Het  vonnis  van  de  arbeidsrechtbank  erkent  om  die  reden  ook  nadrukkelijk  dat  die 

rechtbank 

zich  niet  kan  uitspreken  over  de 

lopende  procedure  bij 

“de 

Gegevensbeschermingsautoriteit”. Het vonnis spreekt zich enkel uit omtrent de eventuele 

schade  die  de  communicatie  al  dan  niet  veroorzaakte,  maar  geenszins  omtrent  de 

specifieke 

gegevensbeschermingsrechtelijke 

aspecten.  

Het  vonnis  gaat  daarenboven  niet  in  op  enige    wettelijke  bepaling  ter  zake,  waardoor 

bezwaarlijk  kan  gesteld  worden  dat  er  reeds  een  concrete  beoordeling  van 

gegevensbeschermingsrechtelijke 

aspecten 

plaatsvond.  

Om elk van die redenen kan niet worden aanvaard dat de behandeling van dit klachtdossier 

zou worden stopgezet door de Geschillenkamer, binnen de concrete omstandigheden.  

II.3.  De rechtmatigheid van de verwerking en de beginselen inzake de verwerking van 

persoonsgegevens: 

Standpunt klager: 

25. De  klager  argumenteert  dat  er  verschillende  beginselen  inzake  de  bescherming  van 

persoonsgegevens (artikel 5 AVG) geschonden zijn. De klager stelt te dezen meer bepaald:  

“Er  is  geen  sprake  van  een  rechtmatige,  behoorlijke  en  transparante  verwerking 

van de gegevens.  

 Beslissing ten gronde 145/2023 – 7/15 

De [verweerster] verklaart niet voor welke welbepaalde, uitdrukkelijk omschreven 

en gerechtvaardigde doeleinden de gegevens werden  verwerkt  zoals ze werden 

verwerkt.  

Er 

is  hoegenaamd  geen  sprake  van  een  minimale  gegevensverwerking, 

integendeel. Van minimale gegevensverwerking is sprake wanneer ze toereikend 

zijn,  ter  zake  dienend  en  beperkt  tot  wat  noodzakelijk  is  voor  de  doeleinden 

waarvoor zij worden verwerkt. Een minimale gegevensverwerking zou zijn geweest 

een mededeling aan collega’s en studenten - geen ex-studenten - dat de [klager] 

niet meer zou komen werken en eventueel vervangen werd door persoon X. Zonder 

een  voldoende  objectief  onderzoek  communiceren  naar  aanleiding  van  fysieke 

agressie  ten  aanzien  van  één  van  de  studenten  is  geenszins  een  minimale 

gegevensverwerking.  

De gegevens dienen juist en geactualiseerd te zijn. Volgens de beslissing van het 

college van beroep van 23 april 2019 werd onvoldoende onderzoek gedaan naar de 

aard van de feiten, bovendien werd de beslissing van de [verweerster] ongegrond 

werd  verklaard.  Zowel  op  21  maart  als  na  de  beslissing  van  het  college  was  er 

bijgevolg sprake van een schending van de verwerking van de persoonsgegevens. 

De  [verweerster]  heeft  voorbarig  en  onnodig  het  bericht  rondgestuurd  met  de 

informatie van de fysieke agressie.  

De  verweerster  stelt  ook  in  haar  conclusies  dat  zij  "nooit  in  detail  getreden  [is]" 

omtrent de redenen van het ontslag in de e-mails naar studenten en collega's van 

de klager. Enerzijds klopt deze bewering niet, omdat er wel degelijk melding werd 

gemaakt van de feiten van fysieke agressie. Anderzijds is die bewoording zodanig 

algemeen dat dit net kan leiden tot bijkomende speculaties over de reikwijdte van 

deze  (vermeende)  agressie  door  de  klager;  het  gebruik  van  zulke  bewoordingen 

getuigt niet van een behoorlijke visie op persoonsgegevensverwerkingen zijdens 

de verweerster.”2 

Standpunt verweerster: 

26. De verweerster verweert zich met betrekking tot dit punt als volgt, zij het in ondergeschikte 

orde nu zij in hoofdorde de bevoegdheid van de Geschillenkamer betwistte:  

“[Verweerster] heeft de e-mails intern gestuurd met als louter doel om de collega’s en 

studenten  lichamelijke  opvoeding  te  informeren  over  het  feit  dat  de  [klager] 

ontslagen werd om dringende reden en niet langer actief zal zijn als docent, niets 

meer 

en 

niets 

minder.  

2 Repliekconclusie klagende partij. 

 

 Beslissing ten gronde 145/2023 – 8/15 

Gelet op het feit dat er tegenwoordig een verhoogde drang is naar transparantie 

naar de leidinggevenden toe, heeft [verweerster] dus gezorgd voor een algemene 

en zorgzame communicatie aan de collega’s en studenten. [Verweerster] trachtte 

zich  te  houden  aan  haar  informatieplicht  en  trachtte  komaf  te  maken  met  de 

zwijgcultuur  die  vaak  heerst  bij  leidinggevenden  naar  hun  medewerkers  toe. 

 

Daarnaast  blijkt  uit  geen  enkel  stuk  dat  concluante  de  gegevens  van  de  klager  zou 

aanwenden 

voor 

enig 

ander 

doeleinde 

[…] 

 

Bovendien houdt concluante zich aan het beginsel van minimale gegevensverwerking 

doordat in het licht van het beoogde doeleinde alleen de naam van de klager wordt 

verwerkt  (artikel  5.1.c)  van  de  AVG)  […]  Concluante  is  bovendien  nooit  in  detail 

getreden. 

Verder werd deze interne communicatie enkel overgemaakt aan de collega’s . . . en aan 

zijn  studenten  .  .  .  De  informatie  werd  niet  overgemaakt  aan  privé-mailadressen, 

maar  enkel  aan  professionele  mailadressen.  Wat  de  bewering  van  de  [klager] 

betreft dat de informatie werd gestuurd naar ex-studenten, klopt het enigszins dat 

een paar studenten op dat moment geen les meer  hadden van [klager], maar dit 

betreffen enkel studenten die reeds afgestudeerd waren in het eerste semester. 

Indien  studenten  afstuderen  in  het  eerste  semester,  wordt  hun  mogelijkheid  tot 

toegang  tot  bepaalde  interne  websites  en  de  mailbox  .  .  .  pas  in  oktober  in  het 

volgend academiejaar geannuleerd […] 

De verwerking is bovendien rechtmatig […]  

Het  ontslag  wegens  dringende  reden  heeft  heel  wat  vragen  en  bezorgdheden 

opgewerkt  bij  studenten  en  collega’s  […]  Bovendien  werd  enkel  de  relevante  en 

proportionele informatie verwerkt. Zoals hierboven reeds uiteengezet, werd enkel 

melding  gemaakt  van  de  naam  van  de  klager  en  het  feit  dat  hij    ontslagen  werd 

wegens 

dringende 

reden 

omwille 

van 

fysieke 

agressie. 

Het 

proportionaliteitsbeginsel 

is 

derhalve 

nageleefd.” 

 

Beoordeling Geschillenkamer 

 

 Beslissing ten gronde 145/2023 – 9/15 

27. De  Geschillenkamer  is  geen  (civiele)  rechtbank,  maar  maakt  onderdeel  uit  van  een 

administratief  orgaan.  Volgens  de  haar  toebedeelde  bevoegdheden3,  komt  aan  de 

Geschillenkamer 

toe  om  de 

feiten 

in  het  dossier 

te 

toetsen  aan  het 

gegevensbeschermingsrechtelijk  kader,  met  de  toepassing  van  enkele  beleidsmatige 

overwegingen – zoals wat betreft de opportuniteit om gevolg te geven aan een klacht.4  Het 

komt met andere woorden de Geschillenkamer niet toe om over aspecten en middelen die 

aangedragen  worden  door  partijen  uitspraken  te  doen  die  voorbijgaan  aan  de  relevante 

gegevensbeschermingsrechtelijke toetsing. 

28. In  casu  betreffen  de  relevante 

litigieuze  feiten  voor  de  beoordeling  door  de 

Geschillenkamer  drie  e-mailberichten  verzonden  onder  de  verantwoordelijkheid  van  de 

verweerster. De klager haalt verschillende elementen aan die in zijn opzicht elk afzonderlijk 

inbreuken uitmaken op de beginselen inzake de verwerking  van persoonsgegevens.  Het 

komt  de  Geschillenkamer  voor  dat  het  gaat  om  één  gedraging  in  elk  van  de  drie 

communicaties,  waarbij  de  manier  waarop  de  persoonsgegevens  worden  verwerkt  een 

potentiële inbreuk uitmaakt op één bepaling.5 Door de specialiteit van artikel 6, lid 1 AVG is 

het aan de orde om louter de rechtmatigheid van de verwerking te onderzoeken – doch 

wel in het licht van de beginselen vervat onder artikel 5 AVG.  

29. De Geschillenkamer beperkt haar toetsing van de rechtmatigheid van de verwerking tot de 

vermelding  van  het  “ontslag  om  dringende  reden”  en  het  gebruik  van  de  verwoording 

“fysieke agressie” in drie e-mailberichten van de verweerster dd. 21 maart 2019 resp. 22 

maart  2019,  en  houdt  daarbij  eveneens  rekening  met  het  aantal  geadresseerden  en  de 

relevantie van het aanschrijven van al deze geadresseerden.  

30. Hierna volgt een uittreksel van de communicatie van de e-mail dd. 22 maart 2019 aan “195 

studenten  en  ex-studenten”  (aldus  de  conclusies  van  de  klager,  niet  betwist  door  de 

verweerster): 

“Beste 

 

student 

. 

. 

. 

Gisteren is de directie overgegaan tot het ontslag om dringende redenen van [voor- 

en familienaam klager], […]-docent. Dit naar aanleiding van een geval van fysieke 

 

Zie 

onder  meer 

3  Overeenkomstig  artikel  4,    §1  WOG  is  de  Gegevensbeschermingsautoriteit,  waartoe  de  Geschillenkamer  behoort, 
“verantwoordelijk voor het toezicht op de naleving van de grondbeginselen van de bescherming van de persoonsgegevens, in 
het  kader  van  deze  wet  en  van  de  wetten  die  bepalingen  bevatten  inzake  de  bescherming  van  de  verwerking  van 
persoonsgegevens.” 
4 
via: 
https://www.gegevensbeschermingsautoriteit.be/burger/sepotbeleid-in-het-kort;  met 
een 
toezichthoudende autoriteit een klacht “met de nodige voortvarendheid en zorgvuldigheid” dient te onderzoeken, zie Arrest 
van het Hof van Justitie van de EU van 6 oktober 2015, Schrems t. DPC, C-362/14.  
5 Vergelijk mutatis mutandis de redenering van het Europees Comité voor Gegevensbescherming in Hoofdstuk 3 (“Chapter 
III”)  van  haar  “Guidelines  04/2022  on  the  calculation  of  administrative  fines  under  the  GDPR”,  v  2.1.  van  24  mei  2023, 
beschikbaar 
https://edpb.europa.eu/our-work-tools/our-documents/guidelines/guidelines-042022-calculation-
administrative-fines-under_en (voorlopig enkel beschikbaar in het Engels). 

beschikbaar 
dat 

Geschillenkamer, 

Sepotbeleid 

verstande 

dezen, 

dien 

van 

het 

via: 

de 

te 

 Beslissing ten gronde 145/2023 – 10/15 

agressie ten aanzien van één van de studenten tijdens de les […] voorbije maandag. 

Uit grondig onderzoek na maandag is gebleken dat het verder functioneren van Mr. 

[familienaam  klager]  als  docent  aan 

[verweerster]  niet  meer  mogelijk 

is. 

 

We begrijpen dat dit bericht en deze beslissing heel wat vragen en bezorgdheden 

kan opwekken bij jou en andere studenten[…]” 

 

Het  bericht  voegt  nadien  informatie  toe  omtrent  contactmomenten  en  -personen  naar 

aanleiding van de gebeurtenis.  

31.  In  het  voorliggende  geval  wordt  door  geen  van  de  partijen  aangedragen  dat  er  een 

rechtmatige verwerking zou zijn door het verlenen van toestemming door de klager om zijn 

persoonsgegevens te verwerken (artikel 6.1.a. AVG), noch dat er een overeenkomst zou zijn 

tussen  de  partijen  waarop  de  persoonsgegevensverwerking  zou  steunen  (artikel  6.1.b. 

AVG).  Er  wordt  voorts  nergens  opgeworpen  –  met  name  door  de  verweerster  –  dat  de 

litigieuze  verwerkingen  wettelijk  verplicht  zouden  zijn  (artikel  6.1.c.  AVG)  of  dat  deze 

verwerkingen noodzakelijk zijn voor de vitale belangen van eender wie (artikel 6.1.d. AVG) 

dan wel noodzakelijk voor de vervulling van een taak van algemeen belang of in het kader 

van de uitoefening van het openbaar gezag dat aan de verweerster is opgedragen (artikel 

6.1.e. AVG).  

32. De  verweerster  stoelt 

in  haar  conclusies  de  rechtmatigheid  van  de  voornoemde 

verwerkingen op artikel 6.1.f. AVG. Nu de verweerster als verwerkingsverantwoordelijke 

verwijst  naar  deze  grondslag,6  staat  het  aan  de  Geschillenkamer  om  te  toetsen  of  alle 

voorwaarden van deze wettelijke bepaling vervuld zijn om te spreken van een rechtmatige 

verwerking. 

33. Overeenkomstig de rechtspraak van het Hof van Justitie7 dient de tweede verweerder als 

verwerkingsverantwoordelijke daarom aan te tonen dat: 

1) de belangen die zij met de verwerking  nastreven, als gerechtvaardigd kunnen worden 

erkend (de “doeltoets”); 

2)  de  beoogde  verwerking  noodzakelijk  is  voor  de  verwezenlijking  van  die  belangen  (de 

“noodzakelijkheidstoets”); en 

3) de afweging van die belangen ten opzichte van de belangen, fundamentele vrijheden en 

grondrechten 

van 

betrokkenen 

doorweegt 

in 

het 

voordeel 

van 

de 

verwerkingsverantwoordelijken of van een derde (de “afwegingstoets”). 

6 Paragraaf 12 e.v. van de syntheseconclusie van de verweerster.  
7 Arrest HvJEU van 4 mei 2017, Rigas satiksme, C-13/16, EU:C:2017:336, punt 28. 

 

 Beslissing ten gronde 145/2023 – 11/15 

a) Doeltoets 

34. In  de  visie  van  de  Geschillenkamer  kunnen  personeelsgerelateerde  communicaties  wel 

degelijk – naar aanleiding van ontslag of langdurige afwezigheid – gerechtvaardigd zijn.  In 

die zin kan een communicatie omtrent een ontslag  – met inbegrip van de reden voor dat 

ontslag  –  van  een  personeelslid  of 

lector  op  zich  gerechtvaardigd  worden.  

 

35. Te dezen haalt de verweerster terecht aan dat er een nadrukkelijke maatschappelijke vraag 

is naar transparantie omtrent maatregelen die genomen worden door leidinggevenden ten 

aanzien van het personeel. Naast communicatie aan collega’s van betrokkenen, bewijst de 

situatie  ook  dat  communicaties  aan  studenten  eveneens  een  dergelijke  legitieme 

doelstelling 

 

kunnen 

nastreven.  

36. Het communiceren omtrent een ontslag, en de reden van dat ontslag, streeft op zich een 

legitiem doel na. Er is ter zake geen enkele aanwijzing dat de communicaties voor andere 

doelstellingen  –  zoals  het  bewust  schaden  van  de  klager  –  zouden  zijn  verstuurd.  De 

Geschillenkamer volgt hierbij met name uitdrukkelijk niet de redenering van de klager als 

zou een communicatie op het moment van de feiten “voorbarig” zijn.8 Nu het ontslag om 

dringende redenen geschiedde, los van het al dan niet terechte karakter van dat ontslag, 

ontstond er een onmiddellijke en legitieme nood om te communiceren over dat ontslag aan 

studenten en collega’s van de klager.  

b) Noodzakelijkheidstoets 

37. Er dient voor het uitvoeren van deze toets allereerst op algemeen niveau een onderscheid 

gemaakt te worden tussen twee soorten verwerkingen die gedestilleerd dienen te worden 

uit  de  litigieuze  feiten  en  de  drie  e-mails.  Ten  eerste  wordt  de  noodzakelijkheid  van  het 

aanschrijven  van oud-studenten besproken,  via het litigieuze e-mailbericht  dd. 22 maart 

2019. Ten tweede wordt de noodzakelijkheid van de communicaties  aan collega’s, leden 

van het hogergenoemde comité en “actuele” studenten van de klager (op het moment van 

de  feiten)  besproken,  alsmede  de  manier  waarop  de  persoonsgegevens  van  de  klager 

werden aangewend in de twee communicaties daartoe op resp. 21 en 22 maart 2019.  

b.1. Communicatie aan oud-studenten:  

38. Met betrekking tot de communicatie aan oud-studenten kan kortweg worden gezegd dat 

het bezwaarlijk “noodzakelijk” kan worden genoemd deze  personen in te lichten omtrent 

het ontslag – laat staan de reden van het ontslag – van de klager. Het verweer op dit punt 

8 Syntheseconclusie klager, p. 7: “De [verweerster] heeft voorbarig en onnodig het bericht rondgestuurd met de informatie van 
de fysieke agressie.” 

 

 Beslissing ten gronde 145/2023 – 12/15 

van  de  verweerster,  als  zou  het  moeilijk  of  onmogelijk  zijn  om  te  werken  met  een 

geactualiseerde lijst van studenten, kan hierbij niet worden weerhouden.  

39. De Geschillenkamer oordeelt dat op grond van de verantwoordingsplicht uit de AVG van 

een grote organisatie als die van verweerster verwacht kan worden dat zij de technische en 

organisatorische maatregelen neemt om haar lijsten – zij het hier de accounts en bijhorende 

mailboxen – met studenten voortdurend actueel te houden, en  minstens frequenter dan 

per academiejaar. Dit geldt a fortiori wanneer zulke “studentenlijsten” worden aangewend 

voor  communicaties  zoals  die  op  22  maart  2019  door  verweerster,  waarbij 

persoonsgegevens van de klager op een delicate manier werden aangewend en verwerkt.  

40. Nu  de  verweerster 

in  haar  conclusies  uitdrukkelijk  erkent  dat  enkele  van  de 

geadresseerden “geen les meer hadden van [klager]”, volgt hieruit duidelijk dat ten aanzien 

van die geadresseerden de litigieuze communicaties duidelijk als niet noodzakelijk dienen 

aangemerkt. Door het niet beantwoorden aan de noodzakelijkheidstoets voor wat betreft 

de communicatie aan oud-studenten op 22 maart 2019, kan alleszins voor deze verwerking 

op dit punt reeds afzonderlijk een inbreuk worden vastgesteld op art. 6.1.f. AVG.  

 

b.2. Communicatie aan “actuele” studenten en collega’s:   

41.  Zoals hierboven gesteld, maakt het inlichten van studenten en collega’s over een ontslag 

een reële en maatschappelijke nood uit die als relevant en legitiem kan worden aangemerkt 

volgens 

de 

Geschillenkamer. 

De Geschillenkamer moet echter te dezen vaststellen dat de betreffende communicaties, 

en meer bepaald de verwijzingen naar “fysieke agressie”  – in het licht van het  algemene 

principe  van  minimale  gegevensverwerking  in  de  zin  van  artikel  5.1.c.  AVG  –  niet 

noodzakelijk waren.  

42. Meer in het bijzonder, hoewel het voor de verweerster nodig kan zijn om “transparant” te 

communiceren omtrent het ontslag,  komt het de Geschillenkamer  echter  geenszins als 

noodzakelijk  voor  om  de  “fysieke  agressie”  te  noemen,  temeer  omdat  er  wordt 

gecommuniceerd over een ontslag. De studenten en collega’s en andere personen aan wie 

wordt gecommuniceerd hebben immers geen enkele actuele nood om die reden te kennen. 

Dat er achterklap dan wel wantrouwen zou ontstaan door het niet-communiceren van de 

reden  van  het  ontslag,  is  niet  als  zodanig  de  (maatschappelijke,  laat  staan  juridische) 

verantwoordelijkheid  van de verweerster. In geen geval zijn er immers omstandigheden die 

de verweerster heeft aangedragen in de huidige procedure, die op enige wijze de effectieve 

en directe noodzaak tot het kenbaar maken van deze persoonsgegevens rechtvaardigden.  

 Beslissing ten gronde 145/2023 – 13/15 

43. Nu de communicatie  aan  zowel collega’s als “actuele” studenten op het moment van de 

feiten  op  zich  als  niet  noodzakelijk  voor  de  verwezenlijking  van  de  belangen  van  de 

verweerster kan worden aangemerkt, stelt de Geschillenkamer vast dat niet wordt voldaan 

aan de noodzakelijkheidstoets en daarom niet aan de voorwaarden van artikel 6.1.f. AVG 

voor de litigieuze feiten middels de drie e-mailberichten verzonden door de verweerster. 

Om die reden op zich maken de verwerkingen dd. 21 en 22 maart 2019 inbreuk uit op die 

bepaling. Deze inbreuk is het gevolg van het vermelden van de reden “fysieke agressie”.  

44. Ten overvloede merkt de Geschillenkamer op dat het feit dat zulke communicaties “intern” 

gebeuren en gericht zijn aan e-mailadressen verbonden aan de instelling, niet relevant is 

voor  de  beoordeling  van  de  noodzakelijkheid.  Het  feit  dat  bepaalde  feiten  in  een 

werkgebonden  context  gebeurd  zijn,  of  dat  communicaties  op  een  “intern  platform” 

gestuurd zijn, doet niet ter zake in die beoordeling.9  

c) Afwegingstoets 

45. Rekening  houdend  met  verschillende  elementen  besluit  de  Geschillenkamer  dat  de 

rechten  en  vrijheden  van  de  klager  niet  afdoende  in  overweging  zijn  genomen  door  de 

verweerster bij het versturen van de litigieuze communicaties. Elk van deze elementen op 

zich toont een schending van de afwegingstoets aan, leidend tot een inbreuk op artikel 6.1.f. 

AVG, waarop de litigieuze verwerkingen zouden stoelen.   

46. Vooreerst stelt de Geschillenkamer vast dat in de communicaties wordt gesproken van een 

“grondig onderzoek”, terwijl de uitspraak van het College van beroep dd. 23 april 2019 stelt 

dat  het  bestuur  van  de  verweerster  “onvoldoende  objectief  gestaafde  elementen” 

aangebracht zou hebben. Het feit dat deze communicaties  – zij het a posteriori door het 

College van beroep – als minstens deels foutief kunnen worden bestempeld , toont op zich 

aan dat de rechten en vrijheden van de klager buitensporig geschaad werden.10 Dit blijkt 

overigens eveneens uit de uitspraak van de rechtbank die een schadevergoeding toekende 

voor het verloop van het ontslag van de klager door de verweerster. Dit aspect op zich toont 

aan  dat  de  rechten  en  vrijheden  van  de  klager  buitensporig  geschaad  zijn  door  de 

communicaties in het licht van de afwegingstoets, waar de verweerster het ontslag omwille 

van “fysieke agressie” minstens gedeeltelijk onterecht in verband brengt met een “grondig 

onderzoek“. 

47. Ten tweede stelt de Geschillenkamer vast dat in de initiële communicatie ook geen melding 

wordt  gemaakt  van  het  feit  dat  de  klager  ook  nog  beroep  kan  aantekenen  tegen  de 

beslissing van het bestuur van de verweerster, en de daarmee verbonden overwegingen 

 

9  Vergelijk  ook,  mutatis  mutandis,  de  verspreiding  van  persoonsgegevens  in  een  arbeidsrechtelijke  context  op  een  intern 
platform:  Beslissing  Geschillenkamer  GBA  115/2022  van  15 
in  het  Nederlands  via: 
https://www.gegevensbeschermingsautoriteit.be/publications/beslissing-ten-gronde-nr.-115-2022.pdf.  
10 Vergelijk ook in het licht van het beginsel van de juistheid van persoonsgegevens: artikel 5.1.b. AVG  

juli  2022,  beschikbaar 

 Beslissing ten gronde 145/2023 – 14/15 

die  het  bestuur  in  acht  nam  om  over  te  gaan  tot  het  ontslag.  Wanneer  de  verweerster 

gewag maakt van een ontslag na “grondig onderzoek” dat “fysieke agressie” vaststelde, 

had de verweerster op zijn minst kunnen vermelden dat tegen de beslissing nog beroep 

openstond  bij  een  beroepsorgaan.  Het  feit  dat  deze  beroepsmogelijkheid  niet  vermeld 

werd in de litigieuze communicaties – dit terwijl deze communicaties melding maken van 

een ontslag om dringende redenen na grondig onderzoek dat fysieke agressie als reden 

voor het ontslag aanduidt – toont op zich aan dat de rechten en vrijheden van de klager 

buitensporig geschaad zijn door de communicaties in het licht van de afwegingstoets. 

48. Voor beide elementen afzonderlijk besluit de Geschillenkamer dat de afwegingstoets niet 

is gerespecteerd. Hiermee staat, voor elk van die beide elementen door het schenden van 

de afwegingstoets, de inbreuk op artikel 6.1.f. AVG vast voor de litigieuze verwerkingen in 

de drie e-mailberichten. 

 

II.4.  Sanctionering 

49. Nu de Geschillenkamer heeft vastgesteld dat de drie e-mails houdende de communicaties 

aan  studenten,  ex-studenten,  collega’s  en 

leden  van  het  hogergenoemde  comité, 

persoonsgegevensverwerkingen bevatten die inbreuk uitmaken op artikel 6.1. AVG, is het 

aan de orde corrigerende maatregelen te nemen lastens de verweerster.  

50. In het kader van een effectieve rechtsbescherming onder artikel 47 van het Handvest van 

de Europese Unie, en de effectieve handhaving die de wetgever met de AVG nastreeft, is 

het ook nu nog aan de orde de verweerster hieromtrent terecht te wijzen.  

51.  Om die reden komt het de Geschillenkamer opportuun voor  de verweerster  te berispen 

omwille  van  de  vermelding  in  de  litigieuze  communicaties  dat  het  ontslag  van  de  om 

redenen  van  fysieke  agressie  gebeurde,  alsook  omwille  van  het  aanschrijven  van  ex-

studenten, voor wie zeker geen noodzaak  bestond kenden om kennis te nemen van het 

ontslag, laat staan op dergelijke wijze.  

 

III.  Publicatie van de beslissing  

52.  Gelet  op  het  belang  van  transparantie  met  betrekking  tot  de  besluitvorming  van  de 

Geschillenkamer,  wordt  deze  beslissing  gepubliceerd  op  de  website  van  de 

Gegevensbeschermingsautoriteit.  Het 

is  evenwel  niet  nodig  dat  daartoe  de 

identificatiegegevens van de partijen rechtstreeks worden bekendgemaakt. 

 Beslissing ten gronde 145/2023 – 15/15 

OM DEZE REDENEN,  

beslist de Geschillenkamer van de Gegevensbeschermingsautoriteit, na beraadslaging, om: 

-  Op grond van artikel 100, §1, 5° van de WOG, de verweerster te berispen. 

 

 

Op  grond  van  artikel  108,  § 1  van  de  WOG,  kan  binnen  een  termijn  van  dertig  dagen  vanaf  de 

kennisgeving  tegen  deze  beslissing  beroep  worden  aangetekend  bij  het  Marktenhof  (hof  van 

beroep Brussel), met de Gegevensbeschermingsautoriteit als verweerder.  

Een dergelijk beroep kan worden aangetekend middels een verzoekschrift op tegenspraak dat de 

in artikel 1034ter van het Gerechtelijk Wetboek opgesomde vermeldingen dient te bevatten11. Het 

verzoekschrift  op  tegenspraak  dient  te  worden  ingediend  bij  de  griffie  van  het  Marktenhof 

overeenkomstig  artikel  1034quinquies  van  het  Ger.W.12,  dan  wel  via  het  e-Deposit 

informaticasysteem van Justitie (artikel 32ter van het Ger.W.). 

 

 

(get). Hielke HIJMANS  

Voorzitter van de Geschillenkamer 

 

 

 

 
 

11 Het verzoekschrift vermeldt op straffe van nietigheid: 

 

1°  de dag, de maand en het jaar; 
2°  de naam, voornaam, woonplaats van de verzoeker en, in voorkomend geval, zijn hoedanigheid en zijn rijksregister- of 

3°  de  naam,  voornaam,  woonplaats  en,  in  voorkomend  geval,  de  hoedanigheid  van  de  persoon  die  moet  worden 

ondernemingsnummer; 

opgeroepen; 

4°  het voorwerp en de korte samenvatting van de middelen van de vordering; 
5°  de rechter voor wie de vordering aanhangig wordt gemaakt; 
6°  de handtekening van de verzoeker of van zijn advocaat. 

12 Het verzoekschrift met zijn bijlage wordt, in zoveel exemplaren als er betrokken partijen zijn, bij aangetekende brief gezonden 
aan de griffier van het gerecht of ter griffie neergelegd. 

