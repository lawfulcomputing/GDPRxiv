1/23 

Geschillenkamer 

Beslissing 164/2023 van 5 december 2023 

Dossiernummer : DOS-2023-03280 

Betreft : schikkingsbeslissing ingevolge een klacht omtrent het gebruik van cookies bij 
Vlaamse Radio- en Televisieomroeporganisatie (website “VRT”) 

De  Geschillenkamer  van  de  Gegevensbeschermingsautoriteit,  samengesteld  uit  de  heer  

Hielke HIJMANS, alleenzetelend voorzitter; 

Gelet op Verordening (EU) 2016/679 van het Europees Parlement en de Raad van 27 april 2016 

betreffende  de  bescherming  van  natuurlijke  personen  in  verband  met  de  verwerking  van 

persoonsgegevens  en  betreffende  het  vrije  verkeer  van  die  gegevens  en  tot  intrekking  van 

Richtlijn 95/46/EG (algemene verordening gegevensbescherming), hierna “AVG”; 

Gelet  op  de  wet  van  3  december  2017  tot  oprichting  van  de  Gegevensbeschermingsautoriteit, 

hierna “WOG”; 

Gelet  op  het  reglement  van 

interne  orde,  zoals  goedgekeurd  door  de  Kamer  van 

Volksvertegenwoordigers op 20 december  2018 en gepubliceerd in het  Belgisch Staatsblad  op 

15 januari 2019;  

Gelet op de stukken van het dossier; 

Heeft de volgende beslissing genomen inzake: 

Klager: 

Dhr. X, woonachtig te [...], vertegenwoordigd door NOYB – European Center for 

Digital Rights, met zetel te [...], hierna “de klager”, en 

Schikkende partij:  De  Vlaamse  Radio-  en  Televisieomroeporganisatie 

(VRT),  naamloze 

vennootschap met zetel te [...], vertegenwoordigd door Mr. Jan CLINCK en Mr. 

Gerrit  VANDENDRIESSCHE,  beiden  kantoor  houdende  te  [...];  hierna  “de 

 

schikkende partij”. 

 

Beslissing 164/2023 — 2/23 

I.  Procedure voorafgaand aan de schikking 

I.1.  De klacht 

1. 

Op  19 

juli  2023  dient  de  klager  via  zijn  vertegenwoordiger  een  klacht 

in  bij  de 

Gegevensbeschermingsautoriteit (“GBA”) tegen de schikkende partij.1 

2. 

Het voorwerp van de klacht betreft  elementen die verband houden met het plaatsen van 

cookies op de website. De klacht verwijst naar de volgens de klager relevante wetgeving 

inzake  het  verlenen  van  de  toestemming.2  De  klacht  maakt  de  link  met  “misleidende 

cookiebanners en ‘dark patterns’”. De klacht verwijst ook naar verslagen en communicatie 

van  zowel  het  Europees  Comité  voor  Gegevensbescherming  als  de  Belgische  GBA  die 

verband  houden  met  de  verplichtingen  bij  het  plaatsen  van  cookies  waarbij 

persoonsgegevens worden verwerkt.  

3. 

Specifiek stelt de klacht  één vermeende voor hem grievende praktijk op de voornoemde 

website aan de kaak. Deze grief wordt geformuleerd als volgt: “Geen ‘weigeren’-optie op het 

eerste informatieniveau van de cookiebanner”. 

4.  Op 3 augustus 2023 contacteert de Eerstelijnsdienst van de GBA de klager met de vraag 

om informatie “over het belang van de klager bij het indienen van de klacht”.  

5.  Op 24 augustus 2023 wordt de klacht door de Eerstelijnsdienst ontvankelijk verklaard op 

grond van de artikelen 58 en 60 van de WOG3 en wordt de klacht op grond van artikel 62, § 1 

van de WOG overgemaakt aan de Geschillenkamer4. 

6.  Op  1  september  2023,  vervolgens,  maakt  de  vertegenwoordiger  van  de  klager  aan  de 

Eerstelijnsdienst een document over dat het belang van de klager nader toelicht.  

7. 

In het document van 1 september 2023 verwijst de vertegenwoordiger van de klager naar 

de ontvankelijkheidsvoorwaarden in de WOG – waaraan de klacht voldoet – en stelt dat het 

“voor [de vertegenwoordiger] dan ook niet duidelijk [is] waarom de Eerstelijnsdienst van uw 

autoriteit  om  een  nadere  onderbouwing  verzoekt  van  het  belang  van  de  klager  bij  het 

indienen van de klacht.” De vertegenwoordiger wijst erop dat de gegevens van de klager 

effectief verwerkt werden, en dat de klager een betrokkene in de zin van de AVG uitmaakt, 

 

1 Gedurende de procedure was soms sprake dat de klacht op 18 juli 2023 werd ingediend, zoals vermeld op de klacht zelf door 
de klager, maar formeel gezien bereikte de klacht de GBA pas de dag erop.  
2 Met name artikel 10/2 van de Wet van 30 juli 2018 betreffende de bescherming van natuurlijke personen met betrekking tot 
de verwerking van persoonsgegevens, B.S. 05/09/2018  (als uitvoering van bepalingen uit de “e-Privacyrichtlijn”) en artikel 
6.1.a. AVG.  
3 Overeenkomstig artikel 61 van de WOG deelt de Geschillenkamer bij dezen aan de partijen mee dat de klacht ontvankelijk is 
verklaard. 
4 Overeenkomstig artikel 95, § 2 van de WOG deelt de Geschillenkamer bij dezen aan de partijen mee dat het dossier naar 
aanleiding van deze klacht aan haar is overgedragen. 

Beslissing 164/2023 — 3/23 

en stelt verder: “De klacht streeft dan ook niet louter een publiek belang na bestaande uit de 

bescherming van iedere betrokkene die de website bezoekt.”  

8.  De Geschillenkamer onderzoekt in functie van een efficiënt procesverloop niet verder de 

aspecten met betrekking tot het belang van de klager, die reeds aan de orde zijn geweest in 

de communicaties tussen de vertegenwoordiger van de klager en de Eerstelijnsdienst. 

I.2.  Het schikkingsvoorstel en procedurele verzoeken vanwege de schikkende partij 

9.  Op  21  september  2023  maakt  de  Geschillenkamer  een  brief  over  aan  zowel  de 

vertegenwoordiger van de klager als aan de schikkende partij, waarbij de Geschillenkamer 

communiceert  aan  de  betrokken  partijen  dat  zij  voornemens  is  over  te  gaan  tot  een 

schikkingsvoorstel in het dossier, op grond van artikel 95, § 1, 2° WOG. De notificatie maakt 

ook melding van het feit dat de Geschillenkamer  – middels de communicatie – de termijn 

voor het vatten van de Inspectiedienst op grond van artikel 96, § 1 WOG, gestuit acht. De 

partijen  kunnen  indien  zij  dat  wensen  vanaf  dit  moment  ook  het  administratief  dossier 

inkijken, hetgeen zij nadien ook beiden verzoeken. 

10.  Op 28 september 2023, voorafgaand aan het overmaken van het schikkingsvoorstel, maakt 

de schikkende partij een brief over aan de Geschillenkamer met het verzoek om bepaalde e-

mailcorrespondentie tussen de vertegenwoordiger van de klager en de Eerstelijnsdienst te 

bezorgen.  De  correspondentie  maakt  geen  onderdeel  uit  van  het  administratief  dossier, 

noch van de inventaris, maar er wordt naar verwezen in de hoger genoemde brief vanwege 

de vertegenwoordiger van de klager dd.  1 september 2023.  

11.  Op  2  oktober  2023,  vervolgens,  maakt  de  schikkende  partij  een  brief  over  aan  de 

Geschillenkamer  en  de  klager,  waarin  zij  toelicht  dat  de  in  de  klacht  overgenomen 

schermafbeelding  van  de  website  van  de  schikkende  partij  “niet  de  actuele  situatie 

weergeeft”,  nu  de  “huidige  cookiebanner”  wel  in  een  “alles  weigeren”-knop  voorziet.  De 

schikkende partij voegt daartoe de volgende schermafbeelding bij: 

 

Beslissing 164/2023 — 4/23 

12.  Middels haar brief van 2 oktober 2023 verzoekt de schikkende partij daarom een seponering 

van  de  klacht,  omdat  de  schikkende  partij  “meent  dat  de  cookiebanner  op  haar  website 

https://vrt.be/nl” op heden volledig voldoet aan de verzuchtingen van de klager. Tevens is de 

huidige  banner 

in 

lijn  met  het  EDPB-rapport  van  de  zogenaamde  Cookie  Banner 

Taskforce[…] en de mededeling van 10 februari 2023 die volgde op dit EDPB-Rapport[…]”. 

En  verder:  “Vermits  [de  schikkende  partij]  reeds  in  tempore  non  suspecto  en  te  goeder 

trouw, na duiding door de EDPB en GBA, besliste om de alles weigeren knop op het eerste 

niveau  te  zetten,  meent  zij  dat  de  klacht  ongegrond  of  minstens  zonder  voorwerp  is 

geworden en dat een seponering zich opdringt (Artikel 95, §1, 3° WOG).” 

13.  Op  3  oktober  2023  antwoordt  de  Geschillenkamer  als  volgt  op  de  twee  voornoemde 

berichten van de schikkende partij: 

  

“Ten eerste, met betrekking tot het bericht van 28 september betreffende e-mails 

waarnaar wordt verwezen door de klagende partij in het voorliggend dossier. Het is 

zo  dat  de  vertegenwoordiger  van  de  klager  in  uw  dossier  communicaties  die 

samenhangen met dit dossier heeft kenbaar gemaakt in een e-mailuitwisseling die 

handelen over een ander dossier.  

Nu het niet aan de Geschillenkamer staat om informatie die behoort tot een ander 

dossier geheel of gedeeltelijk te ontsluiten aan een derde, behoort deze informatie 

niet  tot  het  administratief  dossier  in  de  voorliggende  klacht  tegen  [schikkende 

partij]. De stukken vermeld door de vertegenwoordiger behoren in de visie van de 

Geschillenkamer niet tot het voornoemde dossier, en er zal met deze stukken dan 

ook geen rekening worden gehouden voor het verdere verloop van de procedure.  

Vervolgens,  met  betrekking  tot  uw  brief  dd.  2  oktober  2023,  waaruit  de 

Geschillenkamer prima facie en louter samenvattend opmaakt dat uw cliënt meent 

dat  de  klacht  “ongegrond  of  minstens  zonder  voorwerp  geworden  is  en  dat  een 

seponering zich opdringt” nu de schermafbeelding toegevoegd aan de klacht door 

de klagende partij volgens [schikkende partij] “niet de actuele situatie weergeeft”. 

De  Geschillenkamer  neemt  akte  van  de  brief  en  haar  inhoud,  en  deze  wordt 

integraal aan het dossier toegevoegd. De Geschillenkamer geeft hic et nunc geen 

specifiek procedureel gevolg aan uw mededeling, maar hield er zich aan u alvast in 

lichten 

over 

de 

goede 

ontvangst 

ervan.” 

te 

 

14.  Op 20 oktober 2023 wordt het schikkingsvoorstel overgemaakt aan de schikkende partij en 

aan  de  klager.  De  inhoud  van  dit  schikkingsvoorstel  wordt  ongewijzigd  hernomen  in  de 

Beslissing 164/2023 — 5/23 

bijlage  bij  deze  schikkingsbeslissing,  en  maakt  er  integraal  onderdeel  vanuit.5  In  dit 

schikkingsvoorstel worden in het bijzonder alle – procedurele en inhoudelijke – voorwaarden 

opgenomen, alsook de termijnen waarbinnen partijen respectievelijk dienen te antwoorden. 

Er zij op gewezen dat de voorwaarde opgenomen in het schikkingsvoorstel echter niet de 

eigenlijke  schikkingsvoorwaarde  uitmaakt,  nu  een  prevalerende  voorwaarde  wordt 

opgenomen 

in  voorliggende  schikkingsbeslissing 

(zie  onderdeel 

II  van  deze 

schikkingsbeslissing).  

15.  Op  3  november  2023  maakt  de  schikkende  partij  een  communicatie  over  aan  de 

Geschillenkamer,  waarin  zij  aangeeft  dat  zij  meent  dat  de  e-mailberichten  waarnaar  de 

vertegenwoordiger van de klager in haar bericht dd. 1 september 2023 naar verwijst, zouden 

moeten deel uitmaken van het administratief dossier. De schikkende partij licht hierbij dat 

standpunt nader toe.  

16.  Op  7  november  2023  antwoordt  de  Geschillenkamer  als  volgt:  “De  Geschillenkamer  gaf 

eerder  aan  dat  de  vier  andere  vernoemde  berichten  niet  tot  dit  administratief  dossier 

behoren. Er wordt bijgevolg geen rekening gehouden met een stuk dat niet behoort tot het 

administratief dossier.” 

I.3.  De reactie van de klager 

17.  Op  30  oktober  2023  maakt  de  vertegenwoordiger  van  de  klager  een  brief  over  aan  de 

Geschillenkamer.  Op 3 november 2023 maakt de vertegenwoordiger van de klager de brief 

ook over aan de schikkende partij, nu het voor de vertegenwoordiger onduidelijk was dat zij 

het stuk ook aan de schikkende partij diende te bezorgen.  

18. 

In  haar  reactie  op  het  schikkingsvoorstel  verzoekt  de  klager  het  voorstel  op  meerdere 

“punten te verduidelijken c.q. aan te passen”. De klager besluit met de volgende paragraaf: 

“Klager wijst er op dat indien de inhoud van het schikkingsvoorstel zal worden gewijzigd ten 

gunste  van  de  beklaagde  [schikkende  partij]  en/of  niet  (volledig)  aan  de  bovenstaande 

verzoeken zal worden voldaan, klager zich genoodzaakt ziet om beroep in te stellen tegen 

de uiteindelijke schikkingsbeslissing.” 

19.  De Geschillenkamer herneemt – in het licht van een overzichtelijke beslissing – de verzoeken 

van de klager onder sectie II van deze beslissing, waarna de Geschillenkamer  in concreto 

antwoordt op de verzoeken. 

20.  De Geschillenkamer antwoordt op 6 november 2023 dat het schikkingsvoorstel ingevolge 

de verzoeken van de klager niet wordt gewijzigd. De Geschillenkamer geeft wel aan dat zij 

5 Er zij echter op gewezen dat onder sectie f) een “erratum” werd ingevoegd, nu de initiële tekst verkeerdelijk vermeldde “(in 
casu betreft dit geen klachtdossier)”.  

 

voornemens  is  de  beslissing  zonder  weglating  van  de  identificatiegegevens  van  de 

schikkende partij te publiceren overeenkomstig art. 95, §1, 8° WOG. 

Beslissing 164/2023 — 6/23 

I.4.  De verzoeken van de schikkende partij en de totstandkoming van de schikking 

Brief van de schikkende partij dd. 20 november 2023 

21.  Op  20  november  2023  maakt  de  schikkende  partij  een  reactie  over  omtrent  het 

schikkingsvoorstel.  

22.  Gezien  de  verzoeken  tot  verduidelijking  vanwege  de  schikkende  partij,  verleent  de 

Geschillenkamer  op  21  november 2023 zeven dagen  uitstel, in  verlenging  van de  termijn 

bepaald onder sectie d) van het schikkingsvoorstel.  

23. 

In  haar  brief  dd.  20  november  2023  stelt  de  schikkende  partij  vooreerst  dat  het 

schikkingsvoorstel  van  de  Geschillenkamer  haar  saisine  overschrijdt,  nu  de  grief 

geformuleerd in de klacht betrekking had op de afwezigheid van een “alles weigeren”-knop 

–  een knop die blijkens de eerdere communicatie  van de schikkende partij  in het dossier 

reeds geïmplementeerd werd.  

24.  Ondergeschikt  stelt  de  schikkende  partij  in  de  brief  van  20  november  2023  dat  de 

inhoudelijke  voorwaarde  van  het  schikkingsvoorstel  “zonder  voorwerp”  is,  volgens  de 

schikkende partij “daar de wijze waarop [schikkende partij] vandaag de ‘alles weigeren’-knop 

voorstelt, reeds niet minder visueel aantrekkelijk is dan de wijze waarop de andere knoppen 

worden weergegeven […]” Vervolgens gaat de schikkende partij over tot een voorstel tot 

herformulering van de tekst van de schikkingsvoorwaarde in die zin, samen met nog andere 

verduidelijkende verzoeken.   

25.  De brief van 20 november 2023 vanwege de schikkende partij stelt, tot slot, dat de tweede 

paragraaf onder sectie f) van het schikkingsvoorstel om verschillende redenen zou moeten 

verwijderd  worden.  De  schikkende  partij  wijst  ook  op  de  foutieve  vermelding  “(in  casu 

betreft dit geen klachtdossier)” in dezelfde paragraaf.  

Reactie van de Geschillenkamer dd. 24 november 2023  

26.  Op 24 november 2023, vervolgens, antwoordt de Geschillenkamer als volgt. Wat betreft de 

stelling dat het schikkingsvoorstel de saisine (van de klacht) zou overschrijden in dit dossier, 

antwoordt de Geschillenkamer dat zij in het geval van schikkingen rekening kan houden met 

andere elementen die zich in het administratief dossier bevinden (ook stukken – te goeder 

trouw – aangedragen door de schikkende partij zelf). De Geschillenkamer vermeldt hierbij 

dat het de schikkende partij ook vrij staat het schikkingsvoorstel te weigeren, wanneer zij op 

dit punt het schikkingsvoorstel als niet-aanvaardbaar aanziet.  

Beslissing 164/2023 — 7/23 

27. 

In hetzelfde bericht van 24 november 2023 antwoordt de Geschillenkamer daarnaast dat zij 

de situatie met een witte achtergrond voor de “alles weigeren”-knop niet evenwaardig acht 

aan  deze  met  een  donkerblauwe  achtergrond  voor  de  “alles  aanvaarden”-knop.  De 

Geschillenkamer  stelt  vervolgens  in  het  bericht  als  volgt:  “Het  oordeel  zou  bijvoorbeeld 

anders  zijn  mochten  beide  knoppen  een  witte,  of  beide  knoppen  een  donkerblauwe 

achtergrond houden. Ten overvloede kan hierbij gesteld worden dat de bewoording uit het 

schikkingsvoorstel volgt uit het feit dat zulke keuzes voor het verlenen van toestemming 

voor het plaatsen van cookies niet per se gelijk, doch wel in essentie gelijkwaardig moeten 

voorgesteld worden.” 

28.  Als  derde  punt  gaat  de  Geschillenkamer  in  het  bericht  van  24  november  2023  in  op  de 

tekstuele  verzoeken  van  de  schikkende  partij.  Zij  kan  gevolg  geven  aan  de  meeste 

verzoeken  van  de  schikkende  partij,  behalve  aan  dit  verzoek  dat  vraagt  de 

uitvoeringsmodaliteiten 

in  de  voorwaarde  te  schrappen,  nu 

in  de  visie  van  de 

Geschillenkamer de schikkingsvoorwaarde tot een ingrijpen vanwege de verwerende partij 

noopt.  Uitvoeringsmodaliteiten  lijken  daarom  te  dezen  gepast.  De  Geschillenkamer  stelt 

vervolgens de volgende formulering voor:  

De verweerder verbindt er zich toe om op haar website  www.vrt.be de optie waar 

een “alles weigeren”-optie achter schuilgaat, niet minder visueel aantrekkelijk weer 

te  geven  dan  het  gedeeltelijk  of  volledig  aanvaarden  voor  het  plaatsen  van  niet 

strikt noodzakelijke cookies, in die mate dat de minder visuele aantrekkelijkheid het 

vrije karakter van de toestemming van een betrokkene in het gedrang brengt, en 

dit binnen een maand na de schikkingsbeslissing.  

De technische aanpassingen die de verweerder hiertoe doet, worden vastgelegd in 

een  overzichtelijk  document  op  het  moment  van  de 

implementatie,  en 

doorgestuurd aan de Geschillenkamer en de klager. Zowel het doorvoeren van de 

technische implementatie, als het opstellen en doorzenden van het document dat 

de implementatie weergeeft, wordt binnen de maand na de schikkingsbeslissing 

gedaan. 

29. Daarnaast  gaat  de  Geschillenkamer  ook  in  op  het  verzoek  van  de  schikkende  partij  om  de 

volgende paragraaf in te voegen bij het schikkingsvoorstel:  

De Geschillenkamer beschouwt het akkoord verklaren met een schikkingsvoorstel 

niet als een bekentenis, die met name zou gebruikt kunnen worden als verzwarende 

omstandigheden in het bepalen van de sanctie voor toekomstige procedures bij de 

Geschillenkamer. 

 

Deze paragraaf zal om enige verwarring te vermijden worden hernomen onder het onderdeel 

II.1 van de voorliggende schikkingsbeslissing. 

Beslissing 164/2023 — 8/23 

30. De  Geschillenkamer  verduidelijkt,  tot  slot,  dat  zij  de  tweede  paragraaf  van  sectie  f)  van  het 

schikkingsvoorstel niet zal schrappen. De Geschillenkamer erkent wel de materiële fout wat 

betreft  de  vermelding  “(in  casu  betreft  dit  geen  klachtdossier)”  en  bevestigt  hiertoe  een 

erratum te zullen toevoegen in de voorliggende beslissing (vgl. infra).  

31.  De Geschillenkamer verduidelijkt dat de schikkende partij vervolgens tot en met 28 november 

2023  heeft  om  op  het  schikkingsvoorstel  –  met  de  geherformuleerde  voorwaarde  –  te 

antwoorden.  

Verdere interactie met de schikkende partij en totstandkoming schikking  

32. Op 27 november 2023 zendt de schikkende partij een bericht aan de Geschillenkamer, met de 

verwijzing naar de hiervoor uiteengezette positie van de Geschillenkamer, en de vraag om een 

verlenging van de termijn om stellingname te kunnen doen omtrent het schikkingsvoorstel “in 

elk geval niet later dan 11 december 2023”.  

33. Ook  op  27  november  2023  antwoordt  de  Geschillenkamer  als  volgt:  “De  Geschillenkamer 

begrijpt  en  erkent  dat  er  een  zekere  druk  op  partijen  komt  te  liggen  gedurende  de 

schikkingsprocedure […] Er dient echter te worden onderlijnd dat de ene voorwaarde die aan 

[schikkende partij] werd voorgesteld niet als in het bijzonder technisch complex kan worden 

omschreven.” De Geschillenkamer kent weliswaar “nog eenmaal” uitstel toe aan de schikkende 

partij, die tot en met 1 december 2023 de tijd krijgt om finaal te antwoorden.  

34.  Op 1 december 2023 bevestigt de schikkende partij dat voor haar het schikkingsvoorstel met 

de  voorwaarde  opgenomen  in  de  e-mail  van  de  Geschillenkamer  dd.  24  november  2023 

“aanvaardbaar  is”,  waarbij  de  schikkende  partij  tevens  een  aantal  overwegingen  met 

betrekking tot haar rechtspositie overmaakt. Op dezelfde dag bevestigt de Geschillenkamer 

dat door het bericht van de schikkende partij formeel een schikking tot stand is gekomen, die 

zal leiden tot de voorliggende schikkingsbeslissing. 

II.  Voorwaarden van de schikking en motivering afgewezen verzoeken 

II.1.  Algemene overwegingen 

35.  Gedurende  de  schikkingsprocedure  werden  een  aantal  voorstellen  gedaan  door  de 

schikkende partij aangaande de ene in het schikkingsvoorstel opgenomen voorwaarde. In 

de visie van de Geschillenkamer betreffen de ingeloste verzoeken minstens aanvaardbare 

verduidelijkingen, en mogelijk ook verbeteringen wat betreft de voorwaarde.  

36.  De Geschillenkamer verduidelijkt te dezen, en zonder enige dubbelzinnigheid, dat de tekst 

van de inhoudelijke voorwaarde geformuleerd onder sectie b.1.1. van het schikkingsvoorstel 

integraal wordt ingetrokken, en dat de volgende tekst integraal in de plaats komt. Enkel tot 

de  uitvoering  van  de  hier  navolgende  voorwaarde  verbindt  de  schikkende  partij  zich.  De 

overeengekomen voorwaarde luidt als volgt:  

Beslissing 164/2023 — 9/23 

De verweerder verbindt er zich toe om op haar website www.vrt.be de optie waar 

een “alles weigeren”-optie achter schuilgaat, niet minder visueel aantrekkelijk weer 

te  geven  dan  het  gedeeltelijk  of  volledig  aanvaarden  voor  het  plaatsen  van  niet 

strikt noodzakelijke cookies, in die mate dat de minder visuele aantrekkelijkheid het 

vrije karakter van de toestemming van een betrokkene in het gedrang brengt, en 

dit binnen een maand na de schikkingsbeslissing.  

De technische aanpassingen die de verweerder hiertoe doet, worden vastgelegd in 

een  overzichtelijk  document  op  het  moment  van  de 

implementatie,  en 

doorgestuurd aan de Geschillenkamer en de klager. Zowel het doorvoeren van de 

technische implementatie, als het opstellen en doorzenden van het document dat 

de implementatie weergeeft, wordt  binnen de maand na de schikkingsbeslissing 

gedaan. 

De Geschillenkamer beschouwt het akkoord verklaren met een schikkingsvoorstel 

niet als een bekentenis, die met name zou gebruikt kunnen worden als verzwarende 

omstandigheden in het bepalen van de sanctie voor toekomstige procedures bij de 

Geschillenkamer.  

37.  De Geschillenkamer verduidelijkt dat, in het licht van het adequate procedurele verloop, de 

schikkingsprocedure 

is  opgesplitst 

in  een  schikkingsvoorstel  enerzijds,  en  een 

schikkingsbeslissing anderzijds. Deze werkwijze zorgt ervoor dat het procedurele begin- en 

eindpunt  voor  alle  betrokken  partijen  duidelijk  is,  met  inbegrip  van  de  mogelijkheden  tot 

beroep  in  deze  fases  door  de  toevoeging  van  de  beroepsclausules.  Het  nemen  van  een 

schikkingsbeslissing  faciliteert  ook  de  transparantie  van  de  schikkingsprocedure,  nu  de 

Geschillenkamer onverkort voor zulke transparantie opteert.  

38.  Tot  slot,  de  onderhavige  beslissing  is  een  prima  facie  beslissing  genomen  door  de 

Geschillenkamer overeenkomstig artikel 95 van de WOG op grond van de door de klager 

ingediende  klacht,  in  het  kader  van  de  “procedure  voorafgaand  aan  de  beslissing  ten 

gronde” 6 en geen beslissing ten gronde van de Geschillenkamer in de zin van artikel 100 van 

de WOG.  

II.2.  De afgewezen verzoeken van de klager 

39.  De  klager  richtte  verschillende  verzoeken  tot  de  Geschillenkamer,  dewelke  de 

Geschillenkamer  er  niet  toe  hebben  bewogen  het  schikkingsvoorstel  aan  te  passen.  De 

6 Afdeling 3, Onderafdeling 2 van de WOG (artikelen 94 t.e.m. 97). 

 

Beslissing 164/2023 — 10/23 

Geschillenkamer  zal  wel  overgaan  tot  de  publicatie  van  deze  schikkingsbeslissing  op  de 

website van de Gegevensbeschermingsautoriteit (zie sectie III van deze beslissing), zoals 

ook verzocht door de klager, hetgeen een afzonderlijke beslissing uitmaakt die losstaat van 

de schikking op grond van artikel 95, §1, 8° WOG.  

40.  De  Geschillenkamer  motiveert  hieronder  waarom  niet  wordt  ingegaan  op  de  overige 

verzoeken. Er zij hierbij op gewezen dat de motivering wordt opgenomen in de voorliggende 

beslissing,  zodat  de  motieven  duidelijk  volgen  binnen  de  algemeen  opgezette 

proceseconomie.  

41.  Ten eerste, met betrekking tot de eerste en enige voorwaarde, verzoekt de klager “toe te 

voegen dat het ‘niet minder (visueel) aantrekkelijk’ weergeven onder andere inhoudt, maar 

niet  beperkt  is  tot,  dat  zowel  de  ‘alles  weigeren’-optie  als  de  ‘akkoord  en  sluiten’-optie 

dezelfde grootte, kleur, vorm, contrast en locatie van de knop/optie dienen te hebben.”  

•  De Geschillenkamer wijst dit verzoek af om de volgende reden. Het staat niet aan de 

Geschillenkamer,  noch  aan  de  klager,  om  te  bepalen  dat  knoppen  (exact)  dezelfde 

eigenschappen 

dienen 

te 

hebben.  Deze 

keuze 

komt 

toe 

aan 

de 

verwerkingsverantwoordelijke.  Het  klopt  dat  knoppen  die  exact  dezelfde 

eigenschappen hebben, duidelijk gelijk staan voor het verlenen van de toestemming. A 

contrario is het niet uitgesloten dat de verwerkingsverantwoordelijke ervoor opteert 

de  “alles  weigeren”-optie  aantrekkelijker  weer  te  geven,  dan  wel  innoveert  bij  het 

gebruik van kleuren (die bijvoorbeeld in essentie gelijkwaardige opties weergeven) die 

de  betrokkene  faciliteren  in  het  maken  van  diens  keuze.  De  meer  algemeen 

geformuleerde voorwaarde in het schikkingsvoorstel omtrent het “niet minder (visueel) 

aantrekkelijk” weergeven van de keuzes, volstaat dan ook voor de Geschillenkamer. 

42.  Ten tweede verzoekt de klager dat een volgende voorwaarde wordt toegevoegd: 

       “De  verweerder  verbindt  er  zich  toe  om,  binnen  een  periode  van  één  maand,  een 

mechanisme te ontwikkelen en te implementeren op de website van VRT(www.vrt.be) 

die  beantwoordt  aan  de  vereisten  vooropgesteld 

in  de  voornoemde 

beleidsdocumenten en een daaraan equivalent effect nastreeft; tevens verbindt de 

verweerder zich ertoe dat het intrekken van de toestemming niet méér stappen (in 

kwestie “clicks”)  inhoudt  dan  nodig  is voor  het geven  van de  toestemming.  Op alle 

pagina's van de website moet een permanent zichtbare en visueel onderscheidbare 

optie beschikbaar zijn om de cookie-instellingen met één klik te heropenen. Hetzelfde 

aantal stappen voor het intrekken van toestemming wordt geteld vanaf het moment 

dat  de  eindgebruiker  de  cookieinstellingen  opnieuw  opent.  De  technische 

aanpassingen die de verweerder hiertoe doet, worden vastgelegd in een overzichtelijk 

document  op  het  moment  van  de 

implementatie,  en  doorgestuurd  aan  de 

Beslissing 164/2023 — 11/23 

Geschillenkamer  en  de  klager.  Zowel  het  doorvoeren  van  de  technische 

implementatie,  als  het  opstellen  en  doorzenden  van  het  document  dat  de 

implementatie  weergeeft,  wordt  binnen  de  maand  na  de  schikkingsbeslissing 

gedaan.” 

•  De Geschillenkamer wijst dit verzoek tot wijziging van de voorwaarde integraal af om 

de volgende reden. De Geschillenkamer neemt akte van de visie van de klager dat zij 

een “permanent zichtbare en visueel onderscheidbare optie” wenst op alle webpagina’s 

van de litigieuze website. De Geschillenkamer, die met de schikking tot een redelijk en 

technisch haalbaar vergelijk wenst te komen, overweegt dat het niet aan de orde is om 

middels een schikking zulke aanpassingen te vereisen.  

43.  Ten derde vraagt de klager dat “een bevel om onrechtmatige verwerking te staken wordt 

toegevoegd ten aanzien van de website”, dewelke zou moeten luiden als volgt:  

“De verweerder zich ertoe verbindt dat persoonsgegevens die worden verwerkt vanwege 

cookies  die  niet  conform  de  inhoud  van  deze  schikkingsbeslissing  zijn  geplaatst  op  de 

website van VRT (www.vrt.be), te wissen en dat verweerder deze verplichting tot wissing 

meedeelt aan alle ontvangers aan wie de persoonsgegevens in dit kader zijn verstrekt. 

Bewijs van deze wissing van persoonsgegevens en de mededeling van deze verplichting 

tot  wissing  van  persoonsgegevens  aan  alle  ontvangers,  wordt  vastgelegd  in  een 

overzichtelijk document op het moment van de implementatie, en doorgestuurd aan de 

Geschillenkamer  en  de  klager.  Zowel  deze  wissing  van  persoonsgegevens,  als  de 

mededeling van deze verplichting tot wissing van persoonsgegevens aan alle ontvangers 

en  doorzenden  van  het  document  dat  de  implementatie  weergeeft,  wordt  binnen  de 

maand na de schikkingsbeslissing gedaan.” 

•  De Geschillenkamer wijst dit verzoek af om de volgende reden. De klager heeft zich, op 

basis van de elementen beschikbaar in het  administratief dossier, niet gericht tot de 

verwerkingsverantwoordelijke ingevolge de vermeende schending van diens rechten. 

De  Geschillenkamer  acht  het  dan  ook  hier  en  nu  niet  opportuun  om  een  dergelijke 

voorwaarde voor te stellen, laat staan een “bevel” tot de schikkende partij te richten. 

Het staat uiteraard de klager vrij zich te richten tot enige verwerkingsverantwoordelijke 

ten aanzien van dewelke de klager zijn rechten kan uitoefenen binnen de voorwaarden 

van de wetgeving. 

44.  Ten vierde verzoekt de klager dat een administratieve geldboete zou worden opgelegd via 

de schikking “gelet op artikel 83(1) AVG”.  

•  De Geschillenkamer wijst dit verzoek af om de volgende reden. Het opleggen van een 

administratieve  geldboete  is  een  bevoegdheid  die  kan  worden  uitgeoefend  door  de 

Beslissing 164/2023 — 12/23 

Geschillenkamer  op grond van artikel 100,  §1, 13° WOG. In die zin kan geen door  de 

klager bedoelde administratieve geldboete worden opgelegd in deze fase voorafgaand 

aan de behandeling ten gronde onder artikel 95 WOG.  Het klopt dat artikel 107 WOG 

erop wijst dat de wetgever wenste dat met schikkingen – zonder te verduidelijken of 

dit inderdaad ook kan onder artikel 95 WOG – ook geldsommen zouden kunnen worden 

geïnd, doch dit is geen vereiste voor het instrument van de schikking, zoals ook reeds 

gesteld  door  de  Geschillenkamer  in  het  schikkingsvoorstel.  De  schikking  beoogt  tot 

een algemene oplossing  voor de grieven van de klager te komen, zonder dat daarbij 

sanctionerend dient te worden opgetreden. De Geschillenkamer wijst te dezen op het 

efficiënt procesverloop. 

45.  Ten  vijfde  verzoekt  de  klager  dat  in  de  schikkingsbeslissing  “zal  worden  opgenomen  dat 

beklaagde  [schikkende  partij]  afstand  doet  van  eventuele  burgerrechtelijke  en  andere 

aanspraken die verband houden met de schikking, bijvoorbeeld maar  niet beperkt tot het 

geval van negatieve berichtgeving met betrekking tot de schikking.” 

•  De  Geschillenkamer  wijst  dit  verzoek  af  om  de  volgende  reden.  Dit  betreft  geen 

essentieel  verzoek  in  het  licht  van  de  grieven  van  de  klager  geformuleerd  in  diens 

klacht.  

46.  Ten zesde verzoekt de klager dat de schikkingsbeslissing zou worden gepubliceerd op de 

website van de Gegevensbeschermingsautoriteit.  

•  De Geschillenkamer kan dit verzoek inwilligen, middels sectie III van deze beslissing. 

 

III.  Publicatie van de beslissing 

47.  Gelet  op  het  belang  van  transparantie  met  betrekking  tot  de  besluitvorming  van  de 

Geschillenkamer,  wordt  deze  beslissing  gepubliceerd  op  de  website  van  de 

Gegevensbeschermingsautoriteit.  Daarbij  worden  de  naam  en  persoonsgegevens  van  de 

klager  weggelaten,  gezien  deze  niet  relevant  zijn  voor  de  transparantie  inzake  de 

schikkingsprocedure. 

48.  De Geschillenkamer kiest er echter wel voor de namen van de vertegenwoordiger van de 

klager en de schikkende partij te publiceren. Het is immers in het maatschappelijk belang dat 

de burger kennis kan nemen, op de meest transparante wijze, van schikkingsprocedures die 

leiden  tot  (visuele)  ingrepen  op  veel  bezochte  websites  zoals  de  litigieuze  website.  Per 

definitie immers richten de journalistieke uitgaven op deze  litigieuze website zich tot een 

breed publiek, en heeft de bezoeker van zo’n website er belang bij kennis te nemen van aan 

de gegevensbescherming gerelateerde aspecten. Ten overvloede wijst de Geschillenkamer 

erop dat de vertegenwoordiger van de klager zelf publiciteit heeft gegeven aan de klacht.    

Beslissing 164/2023 — 13/23 

OM DEZE REDENEN,  

beslist de Geschillenkamer van de Gegevensbeschermingsautoriteit 

-  op grond van artikel 95, § 1, 2° van de WOG de schikking zoals aanvaard door de 

schikkende  partij  op  1  december  2023,  te  valideren,  onder  de  voorwaarde 

neergelegd  en  verduidelijkt  in  de  voorliggende  beslissing  en  gekaderd  in  haar 

bijlage. 

 

Op  grond  van  artikel  108,  § 1  van  de  WOG,  kan  binnen  een  termijn  van  dertig  dagen  vanaf  de 

 

kennisgeving  tegen  deze  beslissing  beroep  worden  aangetekend  bij  het  Marktenhof  (hof  van 

beroep Brussel), met de Gegevensbeschermingsautoriteit als verweerder.  

Een dergelijk beroep kan worden aangetekend middels een verzoekschrift op tegenspraak dat de 

in artikel 1034ter van het Gerechtelijk Wetboek opgesomde vermeldingen dient te bevatten7. Het 

verzoekschrift  op  tegenspraak  dient  te  worden  ingediend  bij  de  griffie  van  het  Marktenhof 

overeenkomstig  artikel  1034quinquies  van  het  Ger.W.8,  dan  wel  via  het  e-Deposit 

informaticasysteem van Justitie (artikel 32ter van het Ger.W.). 

 

 

 

 

 

(get.) Hielke HIJMANS  

Voorzitter van de Geschillenkamer 

 

 

7 Het verzoekschrift vermeldt op straffe van nietigheid: 

1°  de dag, de maand en het jaar; 
2°  de naam, voornaam, woonplaats van de verzoeker en, in voorkomend geval, zijn hoedanigheid en zijn rijksregister- of 

3°  de  naam,  voornaam,  woonplaats  en,  in  voorkomend  geval,  de  hoedanigheid  van  de  persoon  die  moet  worden 

ondernemingsnummer; 

opgeroepen; 

4°  het voorwerp en de korte samenvatting van de middelen van de vordering; 
5°  de rechter voor wie de vordering aanhangig wordt gemaakt; 
6°  de handtekening van de verzoeker of van zijn advocaat. 

8 Het verzoekschrift met zijn bijlage wordt, in zoveel exemplaren als er betrokken partijen zijn, bij aangetekende brief gezonden 
aan de griffier van het gerecht of ter griffie neergelegd. 

 
 

 
 
 
 
 
 
 
 
 
 

Beslissing 164/2023 — 14/23 

Bijlage – schikkingsvoorstel  

 

 

 

 

Geschillenkamer 

Per aangetekende zending en per e-mail: 

 

 

Beslissing 164/2023 — 15/23 

 
Secretariaat 
T: +32 (0)2 274 48 56 
E-mail: litigationchamber@apd-gba.be 

Ter attentie van Vlaamse Radio- en 
Televisieomroeporganisatie (VRT)  
 
Via het postadres: […] 
 
Vertegenwoordigd door Mr. Jan CLINCK en Mr. Gerrit 
VANDENDRIESSCHE 
Beiden kantoor houdende te […] 
 
Via de e-mailadressen: […] 
  
 
Verweerder 
 
Per e-mail: 
Ter attentie van  NOYB- European Center for Digital 
Rights, vertegenwoordiger van dhr. X (“klager”)  
 
Via het e-mailadres: […]   

 

Klager 
 
 
 

 

 

 

 

Uw kenmerk  
NOYB: C-062-09 

Ons kenmerk  
DOS-2020-03280 

Bijlage(n)  
       1 

Datum  
20/10/2023 

Betreft: toepassing art. 95, § 1, 2° WOG – schikkingsvoorstel in het dossier met klacht vanwege 

dhr.  X omtrent cookies bij VRT (Website VRT.be) 

 
Geachte, 

 

De Geschillenkamer verwijst vooreerst naar de brief9 die zij eerder aan de verweerder en klager 

toezond, met de notificatie dat de Geschillenkamer voornemens was een schikkingsvoorstel aan 

de  partijen  in  het  voorliggend  dossier  toe  te  zenden.  Het  voorliggende  document  bevat  dit 

schikkingsvoorstel. 

In de context van een groot aantal dossiers die voor behandeling door de Geschillenkamer liggen, 

met lange doorlooptijden bij alle dossiers tot gevolg, heeft de Geschillenkamer krachtens artikel 95 

9 Brief per aangetekende zending van 21 september 2023. 

 

Beslissing 164/2023 — 16/23 

§ 1, 2° van de Wet tot Oprichting van de Gegevensbeschermingsautoriteit (“WOG”)10 besloten  om 

voor  te  stellen  over  te  gaan  tot  een  schikking  in  het  voornoemd  dossier  middels  deze  brief  ( 

“schikkingsvoorstel”).   De Geschillenkamer  houdt  hiernaast rekening  met  het feit dat een groot 

aantal klachten omtrent cookies momenteel bij haar in behandeling is. Hoewel het thema “cookies” 

behoort tot de prioriteiten11 van de Gegevensbeschermingsautoriteit, dient de Geschillenkamer de 

behandeling van haar dossiers nauwkeurig te kiezen, zodat zij diverse maatschappelijk  pertinente 

(klacht)dossiers met de nodige voortvarendheid kan behandelen. De Belgische wetgever heeft te 

dezen  de  noodzaak  onderstreept  voor  de  Geschillenkamer  om  selectief  te  kunnen  optreden, 

teneinde effectieve handhaving te verzekeren. 12 

 

Dit schikkingsvoorstel gebeurt zonder enige nadelige erkentenis, en verbindt de Geschillenkamer 

op  generlei  wijze  wat  betreft  een  eventuele  inname  van  positie  bij  het  weigeren  van  het 

schikkingsvoorstel. De Geschillenkamer verwijst te dezen met name naar haar bevoegdheden om 

al dan niet inbreuken vast te stellen en hierbij desgevallend gebruik te maken van de haar onder het 

Europese13 en Belgische14 recht toegekende sanctionerende bevoegdheden. In casu behoort het 

tot de mogelijkheden van de Geschillenkamer om het dossier – in het geval van een weigering of 

wanneer de Geschillenkamer het schikkingsvoorstel intrekt – op andere wijze verder te zetten. 

 

Wanneer de partij tot wie het schikkingsvoorstel gericht is, het voorstel uitdrukkelijk weigert, zal 

de Geschillenkamer het dossier verderzetten.  

 

 

a)  Procedurele situering van het schikkingsvoorstel en de schikking 

Het  schikkingsvoorstel  dat  te  dezen  voorligt,  bevindt  zich  in  de  door  de  wetgever  voorziene 

“procedure  voorafgaand  aan  de  beslissing  ten  gronde”  bij  de  Geschillenkamer.15  De 

Geschillenkamer neemt hic et nunc dan ook geen positie in omtrent de noodzaak van eventuele 

 

de 

Zie 

het 

van 

Doc. 

persbericht 

beschikbaar 

hieromtrent, 

Gegevensbeschermingsautoriteit 

10 B.S. 10 januari 2018.  
11 
https://www.gegevensbeschermingsautoriteit.be/burger/de-gba-stelt-haar-prioriteiten-voor-het-jaar-2023-vast.  
12  Belgische  Kamer  van  Volksvertegenwoordigers,  Memorie  van  Toelichting  bij  het  Wetsontwerp  tot  oprichting  van  de 
Gegevensbeschermingsautoriteit, 
via: 
https://www.dekamer.be/kvvcr/showpage.cfm?section=/flwb&language=nl&cfm=/site/wwwcfm/flwb/flwbn.cfm?lang=N&leg
islat=54&dossierID=2648, 51; zie ook: E. Degraeve, “Titre 11.  Autorité de controle” in C. DE TERWANGNE en K. ROSIER,  Le 
Règlement sur la protection des données (RGPD/GDPR) – 1re édition, Larcier, 2018, (593)607 : « [L’autorité de contrôle]peut 
ainsi exerces ses missions de contrôle et apprécier la suite à donner aux plaintes éventuelles qui sont adressées. »  
13  Zie  artikel  58  Verordening  (EU)  2016/679  van  het  Europees  Parlement  en  de  Raad van  27  april  2016  betreffende  de 
bescherming  van  natuurlijke  personen  in  verband  met  de  verwerking  van  persoonsgegevens  en  betreffende  het  vrije 
verkeer van die gegevens en tot intrekking van Richtlijn 95/46/EG (algemene verordening gegevensbescherming), hierna 
“AVG”; 
14 Zie artikel 100 WOG.  
15 Zie sectie 6.3.2. en de artikelen 94-97 van de WOG.  

(Zittingsperiode 

beschikbaar 

2648/001 

54), 

via: 

Beslissing 164/2023 — 17/23 

onderzoeksmaatregelen16 door de Inspectiedienst, dan wel de noodzaak om het dossier (nadien) 

anderszins voort te zetten in overeenstemming met het bepaalde in artikel 95 WOG.  

 

Nu de procedure voor de Geschillenkamer van de Gegevensbeschermingsautoriteit niet kan gelijk 

gesteld worden met de procedure van het strafrecht, kan “de schikking” zoals die wordt voorzien 

door  de  Belgische  wetgever  onder  artikel  95  §1  2°  WOG  niet  gelijk  gesteld  worden  met  de 

“minnelijke schikking” uit het strafrecht.17 De schikking in de zin van de WOG heeft immers een sui 

generis 

 

 

karakter.  

Daarnaast  vermeldt  de  Geschillenkamer  de  precieze  feiten  gekaderd  in  tijd  en  ruimte  naar 

aanleiding  waarvan  het  schikkingsvoorstel  plaatsvindt  (infra).  Hoewel  de  Geschillenkamer,  zoals 

eerder aangehaald, hic et nunc geen uitspraak doet over het bestaan van inbreuken, dient zij zich 

wel te enten op de elementen die voorliggen in het dossier om tot het schikkingsvoorstel over te 

gaan.  Het  gaat  hierbij  om  de  elementen  die  de  klager  als  grievend  ervoer.  Daarnaast  houdt  de 

Geschillenkamer  in  dezen  in  het  bijzonder  ook  rekening  met  andere  elementen  die  werden 

aangedragen door de verweerder per brief dd. 2 oktober 2023.  Het schikkingsvoorstel heeft aldus 

betrekking op bepaalde feiten binnen een bepaald tijdskader en binnen een bepaalde (technische) 

context, waarbij feiten die dit tijdskader en deze context te buiten gaan niet onder de draagwijdte 

van de schikking vallen. De litigieuze periode betreft enkel deze tussen de datum van het indienen 

van de klacht en de datum van de formele schikkingsbeslissing die volgt op dit schikkingsvoorstel. 

 

In het algemeen kadert de Geschillenkamer de schikking procedureel als volgt:  

 

1.  De schikking onder de WOG is een schikking tussen:  

-  Enerzijds, de Geschillenkamer die zich verbindt de procedure af te breken, waarbij zij 

onder meer afziet van het potentieel opleggen van corrigerende maatregelen,  

- 

en  anderzijds,  de  verwerende  partij  die  zich  verbindt  een  geldsom  te  betalen  en/of 

bepaalde voorwaarden na te leven. 

2.  De schikking houdt in beginsel een erkenning van de feiten zijdens de schikkende partij in, 

doch is geen erkenning van een overtreding van de vigerende wetgeving. 

 

16 Cfr. artikel 94, 1° en 2° WOG; vergelijk ook de melding in de notificatie dd. 21/09/2023 aan partijen: “Deze notificatie stuit de 
termijn zoals bedoeld in artikel 96,§1 WOG van 30 dagen om de Inspectiedienst te vatten tot het moment dat de Geschillenkamer 
vaststelt dat het schikkingsvoorstel niet leidt of kan leiden tot een eigenlijke schikking.” 

17 Zie met name artikelen 216bis en 216ter van het Wetboek van Strafvordering betreffende het uitdoven van de publieke 
strafvordering met betrekking tot bepaalde inbreuken door het vervullen van bepaalde voorwaarden zoals het betalen van een 
geldsom, alsook het zich akkoord verklaren met en uitvoeren van bepaalde maatregelen; A. RIGLOLET, Contrat de transaction, 
Larcier, Brussel, 2021 ; A. RAES, T. VAN WYNSBERGE, S. DE KEULENAER, E. DEVEUX, K. DECRAMER, A. DELADRIERE, “De 
verruimde minnelijke schikking: een ‘meerwaarde’ of ‘win-win’ situatie? Evaluatie van de praktijk.”, Panopticon, nr. 36(2), 2015, 
(88); M. FERNANDEZ-BERTIER en N. VAN DER EECKEN, “La transaction pénale élargie déclarée inconstitutionnelle : vers une 
motivation de la transaction et un contrôle juridictionnel suffisant et effectif », Droit Pénal de l’Entreprise, 2016, nr. 3, (213)213. 

Beslissing 164/2023 — 18/23 

3.  De draagwijdte van de schikking is in alle gevallen beperkt tot de feiten en het tijdskader 

die uitdrukkelijk in het schikkingsvoorstel, resp. de schikking worden vermeld. 

4.  De  klager  wordt  gehoord  in  de  totstandkoming  van  een  eventuele  schikking  naar 

aanleiding van een klacht.18 De klager wordt gehoord omtrent diens zienswijze over zowel 

het  gebruik  van  het  instrument  van  de  schikking  in  deze  zaak,  als  de  inhoud  van  het 

schikkingsvoorstel 

anderzijds.  

De klager heeft de gelegenheid standpunt in te nemen met betrekking tot de voorgestelde 

schikking,  uiterlijk  binnen    de  14  dagen  na  het  ontvangen  van  het  schikkingsvoorstel. 

Deze periode staat niet in de weg van de mogelijkheid van beide partijen om toelichting 

omtrent het schikkingsvoorstel op schriftelijke of mondelinge wijze te verkrijgen (infra).   

5.  Een schikking wordt geformaliseerd middels een schikkingsbeslissing, waarbij het verloop 

van de procedure voorafgaand aan de schikking op transparante wijze wordt geschetst, en 

waarbij  de  voorwaarden  uit  het  schikkingsvoorstel  én  de  uiteindelijk  bedongen 

schikkingsvoorwaarden  uitdrukkelijk  worden  hernomen  (in  beginsel  door  de  verwijzing 

naar het schikkingsvoorstel, gevoegd in bijlage bij de schikkingsbeslissing). 

6.  Alle  betrokken  partijen  houden  het  recht  om,  in  beginsel  schriftelijk,  opmerkingen  te 

maken over het schikkingsvoorstel en haar inhoud.  

7.  Een  niet-aanvaarde of anderszins ongeslaagde schikking laat de verderzetting van het 

dossier onverlet en heeft geen impact op de eventuele alternatieve afhandeling van het 

dossier. 

 

b) 

Inhoudelijke voorwaarden schikkingsvoorstel 

b.1.) VRT (www.vrt.be)   

b.1.1) eerste grief van de eerste klager in diens klacht dd. 18 juli 2023 

Eerste grief van de klager in diens klacht dd. 18 juli 2023:  

“Schending  type  1:  Geen 

‘weigeren’-optie  op  het  eerste 

informatieniveau  van  de 

toestemmingsbanner”.  Ter  staving  van  deze  grief,  voegt  de  klager  de  volgende  twee 

schermafbeeldingen in de bijlage toe: 

  

1.  Klacht, bijlage 2 

 

18 In het licht van artikel 77 van de Algemene Verordening Gegevensbescherming, heeft de klager een uitgebreidere rol dan in 
schikkingsprocedures bij andere regulatoren, zie bv. de loutere mededeling aan de klagende partij in de schikkingsprocedure 
bij de Belgische Mededingingsautoriteit, cfr. artikel IV.59  in fine van het Wetboek Economisch Recht van 28/02/2013 (B.S. 
29/03/2013). 

Beslissing 164/2023 — 19/23 

Zoals eerder in dit schikkingsvoorstel aangegeven, heeft de verweerder op 2 oktober 2023 te 

kennen  gegeven  dat  de 

“cookiebanner”,  zoals  gepresenteerd 

in  de  voorgaande 

schermafbeelding in de klacht, niet langer als dusdanig aan de bezoeker van de website wordt 

 

weergegeven.  

  

De verweerder levert hieromtrent de volgende schermafbeelding aan in haar voornoemde brief, 

met  de  volgens  verweerder  op  dat  moment  actuele  situatie  op  de  website  wanneer  de 

“cookiebanner” verschijnt:  

 

  

 

Beslissing 164/2023 — 20/23 

Nu  de Geschillenkamer voor  dit schikkingsvoorstel rekening  houdt  met  alle  elementen in het 

administratief dossier, wordt dit element integraal meegenomen.  

  

Nu de loutere afwezigheid van een ‘weigeren’-optie de enige duidelijk kenbaar gemaakte grief 

van de klager uitmaakt, en deze situatie kenbaar verholpen is door de verweerder, is het niet 

langer wenselijk de concreet kenbare grief te betrekken in het schikkingsvoorstel.  

  

Desalniettemin  zij  er  op  gewezen  dat  de  klager  in  diens  klacht  ook  ten  algemene  wijst  naar 

“misleidende cookiebanners en  “dark patterns’” in sectie 3 van de klacht. Te dezen merkt de 

Geschillenkamer, louter op basis van de stukken in het dossier, op dat de kleur in de actuele – 

althans op het moment dat de verweerder zich tot de Geschillenkamer richtte  – situatie in de 

“cookiebanner” op de litigieuze website nog steeds lijkt te wijzen op een actuele problematiek. 

  

Prima 

facie 

relevante  elementen  uit  beleidsstandpunten  en 

-documenten  van  de 

Gegevensbeschermingsautoriteit.  

  

  

1.  De “cookie-checklist”19 van de Belgische Gegevensbeschermingsautoriteit 

Ik maak geen gebruik van technieken die als “deceptive design”20 kunnen gekwalificeerd 
worden (e.g. nudging door middel van kleurgebruik) 
  

2.  De  standpunten  van  de  “Cookie  Banner  Taskforce”  van  het  Europees  Comité  voor 
Gegevensbescherming en het persbericht van de Gegevensbeschermingsautoriteit. 
Een uittreksel uit dat persbericht en van het rapport van de Taskforce van 17 januari 
2023 respectievelijk: 
  
Misleidend  ontwerp.  De  taskforce  vestigt  de  aandacht  op  verschillende  soorten 
misleidende praktijken wat betreft de opmaak van banners.  
  
Om de conformiteit van een banner te beoordelen, moet per geval worden nagegaan of 
het  gebruikte  contrast  en  de  gebruikte  kleuren  niet  duidelijk  misleidend  zijn  voor  de 
gebruikers  en  niet  leiden  tot  een  onbedoelde  en  dus  ongeldige  toestemming  van  de 
gebruikers. Bijgevolg werd ook overeengekomen dat een analyse per geval nodig is om 
specifieke gevallen te behandelen, hoewel er enkele voorbeelden zijn vastgesteld van 
kenmerken die duidelijk in strijd zijn met de bepalingen van de e-privacyrichtlijn.21 

 

19 In bijlage bij dit schikkingsvoorstel vindt u een kopie van deze “cookie checklist”; deze checklist wordt op confidentiële wijze 
overgemaakt, tot het moment dat deze wordt gepubliceerd op de website van de Gegevensbeschermingsautoriteit. 
20  Zie  ook  ons  eerder  persbericht:  https://www.gegevensbeschermingsautoriteit.be/burger/nieuws/2023/02/24/deceptive-
design-patterns-hoe-deze-op-sociale-netwerken-te-herkennen-en-te-vermijden 
21 Originele tekst in het Engels: In order to assess the conformity of a banner, a case-by-case verification must be carried out 
in  order  to  check  that  the  contrast  and  colours  used  are  not  obviously  misleading  for  the  users  and  do  not  result  in  an 
unintended  and, as such,  invalid consent  from  them.  As  a  result,  it  was  also  agreed  that  a case-by-case  analysis  would be 
necessary  to  address  specific  cases,  although  some  examples  of  features  manifestly  contrary  to  the  e-privacy  Directive 
provisions have been identified. 

Beslissing 164/2023 — 21/23 

Voorstel voorwaarde één schikkingsvoorstel:  

De verweerder verbindt er zich toe om de optie waar een “alles weigeren”-optie – in navolging 

van de eventuele aanvaarding van voorwaarde 1 van voorliggend schikkingsvoorstel  –  achter  

schuilgaat,  niet  minder  (visueel)  aantrekkelijk  wordt  weergegeven  dan  het  gedeeltelijk  of 

volledig aanvaarden voor het plaatsen van niet strikt noodzakelijke cookies, en dit binnen een 

maand na de schikkingsbeslissing.  

De  technische  aanpassingen  die  de  verweerder  hiertoe  doet,  worden  vastgelegd  in  een 

overzichtelijk  document  op  het  moment  van  de  implementatie,  en  doorgestuurd  aan  de 

Geschillenkamer en de klager. Zowel het doorvoeren van de technische implementatie, als het 

opstellen en doorzenden van het document dat de implementatie weergeeft, wordt binnen de 

maand na de schikkingsbeslissing gedaan. 

 

 

c)  Schriftelijke en mondelinge uitwisselingen met partijen 

 
c.1.: schriftelijke uitwisselingen 

Het schikkingsvoorstel vormt het startpunt van de schikkingsprocedure. De voorwaarden 

van dit voorstel kunnen gedurende het verdere verloop van de schikkingsprocedure echter 

verduidelijkt  of  anderszins  aangepast  worden,  zeker  in  het  geval  zulke  aanpassingen 

verbeteringen  meebrengen 

in  het 

licht  van  de  gegevensbeschermingswetgeving. 

Dergelijke verzoeken houden géén automatische verlenging van de termijn in.  

 

De partijen nemen in beginsel schriftelijk contact op met de Geschillenkamer wanneer zij 

het nuttig achten bepaalde aanpassingen aan de voorwaarden van het schikkingsvoorstel 

te doen. Het staat aan de Geschillenkamer om op basis van deze communicatie vanwege 

partijen een aanpassing aan het schikkingsvoorstel aan te brengen. 

 

In  die  zin  wordt  een  constructieve  houding  vanwege  de  partijen  aangemoedigd.  De 

Geschillenkamer  verwacht  dat  verzoeken  op  redelijke  en  proportionele  wijze  gebeuren.  

Wanneer de verzoeken in de visie van de Geschillenkamer blijk geven van het feit dat een 

schikking weinig tot niet waarschijnlijk is, kan dit aanleiding geven tot de intrekking van het 

schikkingsvoorstel. 

 

c.2. mondelinge uitwisselingen 

 

Beide partijen kunnen een verzoek tot mondelinge toelichting bij het schikkingsvoorstel of 

latere communicaties aan de Geschillenkamer richten, waarbij het aan de Geschillenkamer 

Beslissing 164/2023 — 22/23 

staat  om  de  relevantie  van  zulke  mondelinge  uitwisselingen  te  beoordelen.22  

Het spreekt voor zich dat dit een gunst uitmaakt en dat de Geschillenkamer dit te dezen 

louter 

aanbiedt 

in 

functie 

van 

een 

efficiënt 

procesverloop.  

 

Er zal een proces-verbaal worden opgesteld dat in beginsel louter het plaatsvinden van het 

mondeling 

 

toelichtingsmoment 

vastlegt. 

Het  staat  aan  beide  partijen  vrij  om  deel  te  nemen  aan  door  de  Geschillenkamer 

georganiseerde  mondelinge  toelichtingsmomenten.  De  gesprekken  zijn  vertrouwelijk. 

Over de inhoud van het besprokene mag geen mededeling aan derden worden gedaan. 

 

d)  Termijn 

VRT dient binnen de 30 dagen na de ontvangst van onderhavig schikkingsvoorstel te reageren. De 

(vertegenwoordiger  van  de)  klager  kan  binnen  de  14  dagen  na  de  ontvangst  van  voorliggend 

schrijven  positie 

innemen  omtrent  het 

initiële  schikkingsvoorstel  en  de  onderliggende 

voorwaarden.  

 

e)  Het bestaan van andere verwerkingsverantwoordelijken en/of verwerkers 

Dit schikkingsvoorstel is enkel gericht tot VRT. Het neemt geen positie in of en in welke mate er 

andere actoren zijn die verantwoordelijk zijn voor de potentiële inbreuken die aanleiding gaven tot 

het onderhavig schikkingsvoorstel.  

 

f)  Validatie van de schikking  

Wanneer het schikkingsvoorstel verwordt tot een formele schikkingsbeslissing door uitdrukkelijke 

aanvaarding door de partij aan wie het schikkingsvoorstel gericht is binnen de hiervoor vermelde 

termijn, kan hiertegen beroep worden ingesteld door elke “griefhoudende partij”.23 

 

 

22  “schikkingsbesprekingen”  zijn  een  gekende  wettelijke  praktijk  binnen  het  regulatoren-landschap,  vergelijk  met  name  de 
procedure bij de Belgische Mededingingsautoriteit in artikelen IV.55 e.v. (“Onderafdeling 4 – Procedure inzake schikkingen”) 
van het Wetboek Economisch Recht van 28/02/2013 (B.S. 29/03/2013) en de vermelding van zulke schikkingsbesprekingen 
aldaar. 

23 Op grond van artikel 108, § 1 van de WOG, kan binnen een termijn van dertig dagen vanaf de kennisgeving tegen deze 
van  beroep  Brussel),  met  de 
beslissing  beroep  worden 
Gegevensbeschermingsautoriteit als verweerder.  

aangetekend  bij 

het  Marktenhof 

(hof 

Een dergelijk beroep kan worden aangetekend middels een verzoekschrift op tegenspraak dat de in artikel 1034ter van het 
Gerechtelijk  Wetboek  opgesomde  vermeldingen  dient  te  bevatten.  Het verzoekschrift  op  tegenspraak  dient  te  worden 
ingediend bij de griffie van het Marktenhof overeenkomstig artikel 1034quinquies van het Ger.W., dan wel via het e-Deposit 
informaticasysteem van Justitie (artikel 32ter van het Ger.W.). 

De uiteindelijke schikking doet geen afbreuk aan het recht van eventuele individuen [ERRATUM] 

die  schade  hebben  geleden  om  voor  een  burgerlijke  rechtbank  schadevergoeding  te  eisen  op 

Beslissing 164/2023 — 23/23 

grond van onder meer artikel 82 AVG.  

 

g)  Beroep tegen het schikkingsvoorstel 

Op  grond  van  artikel  108,  § 1  van  de  WOG,  kan  binnen  een  termijn  van  dertig  dagen  vanaf  de 

kennisgeving  tegen  deze  beslissing  om  een  schikkingsvoorstel  te  doen  beroep  worden 

aangetekend 

bij 

het  Marktenhof 

(hof 

van 

beroep 

Brussel),  met 

de 

Gegevensbeschermingsautoriteit als verweerder.  

Een dergelijk beroep kan worden aangetekend middels een verzoekschrift op tegenspraak dat de 

in artikel 1034ter van het Gerechtelijk Wetboek opgesomde vermeldingen dient te bevatten24. Het 

verzoekschrift  op  tegenspraak  dient  te  worden  ingediend  bij  de  griffie  van  het  Marktenhof 

overeenkomstig  artikel  1034quinquies  van  het  Ger.W.25,  dan  wel  via  het  e-Deposit 

informaticasysteem van Justitie (artikel 32ter van het Ger.W.). 

 

Hoogachtend 

 

 

 

 

 

Hielke Hijmans 

Voorzitter van de Geschillenkamer 

 
 

24 Het verzoekschrift vermeldt op straffe van nietigheid: 

 

7°  de dag, de maand en het jaar; 
8°  de naam, voornaam, woonplaats van de verzoeker en, in voorkomend geval, zijn hoedanigheid en zijn rijksregister- of 

9°  de  naam,  voornaam,  woonplaats  en,  in  voorkomend  geval,  de  hoedanigheid  van  de  persoon  die  moet  worden 

ondernemingsnummer; 

opgeroepen; 

10° het voorwerp en de korte samenvatting van de middelen van de vordering; 
11°  de rechter voor wie de vordering aanhangig wordt gemaakt; 
12° de handtekening van de verzoeker of van zijn advocaat. 

25 Het verzoekschrift met zijn bijlage wordt, in zoveel exemplaren als er betrokken partijen zijn, bij aangetekende brief gezonden 
aan de griffier van het gerecht of ter griffie neergelegd. 

