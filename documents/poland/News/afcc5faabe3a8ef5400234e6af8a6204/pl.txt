UODO po raz kolejny wziął udział w spotkaniu odbywającego się w ramach warsztatów dla szkół Tour de Konstytucja.
Tym razem przedstawiciele UODO dzielili się swoją wiedzą z zakresu ochrony praw podstawowych, do których zalicza się m.in. ochrona danych osobowych z uczniami Liceum Ogólnokształcącego im. Piotra Skargi w Grójcu. Warsztaty odbyły się z inicjatywy Fundacji Aktywna Demokracja, a ich celem jest propagowanie wśród młodych osób wiedzy nt. praw konstytucyjnych oraz zachęcanie do podejmowania aktywności obywatelskich.
Natalia Misiuk, Dyrektor Departamentu Nowych Technologii UODO omówiła zagadnienia związane z Konstytucją, jej znaczeniem dla społeczeństwa oraz z prawami zagwarantowanymi dzieciom i młodzieży przez polskie prawo. Przybliżyła też rolę państwa w egzekwowaniu tych praw. W swoim wystąpieniu podkreśliła znaczenie nowych technologii oraz ochrony danych i prywatności.
Warsztaty zwieńczyła dyskusja, która pozwoliła na głębsze zrozumienie, że rozwój technologiczny niesie ze sobą zarówno szanse, jak i wyzwania. Uświadomiła młodzieży to, jak ważne jest kształtowanie świadomości cyfrowej od najmłodszych lat, a także podkreśliła rolę edukacji w przygotowaniu dzieci i młodzieży do życia w szybko zmieniającym się świecie.
Podczas rozmów nie zabrakło też refleksji nad tym, jak technologia wpływa na nasze życie oraz jak możemy korzystać z nowych możliwości w sposób bezpieczny i odpowiedzialny.
 