Z dniem 29 lutego 2024 r. Jakub Groszkowski przestaje pełnić funkcję Zastępcy Prezesa Urzędu Ochrony Danych Osobowych. Został odwołany z funkcji przez Prezesa UODO.
„Bardzo dziękuję Panu Jakubowi Groszkowskiemu za dotychczasowe zaangażowanie w pracę na rzecz Urzędu. Jestem przekonany, że Pan Jakub Groszkowski swoją wiedzą będzie nadal skutecznie wspierał obszar ochrony danych osobowych”, powiedział Mirosław Wróblewski, Prezes Urzędu Ochrony Danych Osobowych.
Jakub Groszkowski był Zastępcą Prezesa UODO od dnia 1 listopada 2022 r. Jest wykładowcą akademickim, autorem publikacji z zakresu nauk prawnych. Ukończył studia prawnicze na Wydziale Prawa i Administracji Uniwersytetu Kardynała Stefana Wyszyńskiego w Warszawie, następnie studium podyplomowe w Krajowej Szkole Administracji Publicznej, uzyskał też tytuł Master of Business Administration na Akademii Ekonomiczno-Humanistycznej w Warszawie.