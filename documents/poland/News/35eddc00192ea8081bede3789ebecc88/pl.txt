Konrad Komornicki został powołany przez Prezesa UODO Mirosława Wróblewskiego na funkcję Zastępcy Prezesa Urzędu Ochrony Danych Osobowych.
Konrad Komornicki jest ekspertem w dziedzinie bezpieczeństwa informacji w tym informacji niejawnych, a także ochrony danych i bezpieczeństwa teleinformatycznego.
Był Dyrektorem Biura Ochrony w Urzędzie m.st. Warszawy, Dyrektorem Biura Ochrony i Informatyki w Kancelarii Prezydenta RP, Dyrektorem Biura Bezpieczeństwa w Polskiej Grupie Zbrojeniowej S.A. Pełnił obowiązki Zastępcy Dyrektora Biura Spraw Obronnych i Zabezpieczeń w Poczcie Polskiej S.A, był też pełnomocnikiem Prezydenta m.st. Warszawy ds. bezpieczeństwa w transporcie publicznym. W latach 2018-2024 Dyrektor Pionu Teleinformatycznego i Bezpieczeństwa w Warszawskim Transporcie Publicznym.
Obecnie Prezes Urzędu Ochrony Danych Osobowych ma dwoje zastępców, Agnieszka Grzelak została powołana na stanowisko Zastępczyni Prezesa UODO drugiego lutego 2024 r.