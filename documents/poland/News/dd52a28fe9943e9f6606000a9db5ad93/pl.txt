Wydarzenia organizowane z tej okazji w 2024 r. poświęcone będą głównie tematowi zapewnienia skutecznej ochrony danych osobowych w związku z rozwojem technologicznym.
W 2024 roku już po raz osiemnasty będziemy świętować Dzień Ochrony Danych Osobowych, który obchodzimy 28 stycznia.
Został on ustanowiony przez Komitet Ministrów Rady Europy dla upamiętnienia rocznicy otwarcia do podpisu Konwencji 108 Rady Europy – najstarszego aktu prawnego o zasięgu międzynarodowym, który kompleksowo reguluje zagadnienia związane z ochroną danych osobowych.
RODO i TECHNOLOGIE tematem przewodnim
Z tej okazji, jak co roku, odbędą się różne wydarzenia poświęcone aktualnym zagadnieniom związanym z prawem do prywatności i ochrony danych osobowych.
Spotkania składające się na obchody 18. Dnia Ochrony Danych Osobowych koncentrować się będą przede wszystkim na zagadnieniach związanych ze stosowaniem RODO, w szczególności w kontekście nowych technologii.
Główne obchody DODO 2024
Obchody Dnia organizowane przez Urząd Ochrony Danych Osobowych (UODO) rozpoczną się już 8 stycznia 2024 r.
Przebieg wydarzeń organizowanych przez UODO przedstawia się następująco:
8 stycznia 2024 r. godz. 10.00, siedziba UODO w Warszawie - Warsztaty dla seniorów na temat tego, jak bezpiecznie korzystać ze zdobyczy nowych technologii podczas codziennych czynności.
10 stycznia 2024 r. w godz. 10.00-11.30, siedziba UODO w Warszawie - Warsztaty dla studentów „Bezpieczna droga przez cyberprzestrzeń: od deepfake’ów po bezpieczeństwo aplikacji mobilnych”.
https://uodo.gov.pl/pl/571/2934
16 stycznia 2024 w godz. 10.00-13.30, Akademia Ekonomiczno-Humanistyczna w Warszawie
Cykl debat dotyczących ochrony danych osobowych w sektorze zdrowia w dobie rozwoju nowych technologii.
I debata, w godz. 10.00 – 11.00 Kodeksy postępowania
II debata, w godz. 11.15 – 12.15 Monitoring pracowników
III debata, w godz. 12.30 - 13.30 Wykorzystanie nowych technologii w ochronie zdrowia
https://uodo.gov.pl/pl/571/2957 
  Kalendarium innych wydarzeń
Wzorem lat ubiegłych do współorganizacji tego święta włączyły się szkoły wyższe, z którymi Prezes Urzędu Ochrony Danych Osobowych zawarł porozumienia o współpracy. W ramach odchodów Dnia Ochrony Danych Osobowych uczelnie organizują różne spotkania i konferencje z udziałem ekspertów UODO.
10 stycznia 2024 r. 
List otwarty Prezesa Urzędu Ochrony Danych Osobowych wysłany do uczestników XIV edycji programu „Twoje dane – Twoja sprawa” w związku z organizowanymi w szkołach obchodami Dnia Ochrony Danych Osobowych.
19 stycznia 2024 r. Toruń – Konferencja Naukowa na WPiA UMK w Toruniu.  (https://sknodo.umk.pl/?task=news&action=one&id=7)
25.01.2024 r. Konferencja Rzeczowo o Prawie: „Praktyczne aspekty naruszeń ochrony danych osobowych. Wykrycie, ocena, zgłoszenie – badanie i procedury”. Organizator: Lubasz i Wspólnicy – Kancelaria Radców Prawnych Sp. k.
29.01.2024 r. siedziba UODO w Warszawie, sala na parterze INTRACO, godz. 10.00-15.00 
Punkty konsultacyjne dla Inspektorów Ochrony Danych oraz porady prawne dla obywateli.
30.01.2024 r.
Webinarium online z cyklu „Certyfikacja w ochronie danych”.
31.01.2024 r
#ODOlekcja - zajęcia online dla uczniów szkół ponadpodstawowych,  pt. „Deepfake: fałszywa rzeczywistość w sieci – czy jesteś na to gotowy?”.
1.02.2024 r. Dąbrowa Górnicza – X Dzień Otwarty Urzędu Ochrony Danych Osobowych w Akademii WSB w Dąbrowie Górniczej, podczas którego odbędzie się konferencja tematyczna połączona z promocją dobrych praktyk w zakresie ochrony danych osobowych.
12.02.2024 r.
Gra terenowa „O dane dbam codziennie” dla uczniów szkoły podstawowej organizowana przez harcerzy z 200 Grunwaldzkiej Warszawskiej Drużyny Harcerskiej „Leśnicy” w Warszawie i Urząd Ochrony Danych Osobowych.
Kalendarium wydarzeń publikowane na stronie internetowej UODO będzie na bieżąco uzupełniane i aktualizowane. Zapraszamy do jego śledzenia i udziału w tych wydarzeniach.
 