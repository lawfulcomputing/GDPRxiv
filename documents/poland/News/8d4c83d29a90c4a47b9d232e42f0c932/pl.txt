8 grudnia 2023 r. Prezes Urzędu Ochrony Danych Osobowych zatwierdził Dodatkowe wymogi akredytacji podmiotów certyfikujących. Ich publikacja została połączona z działaniami edukacyjnymi, których celem jest zachęcanie rynku do tworzenia mechanizmów certyfikacji. Urząd zaplanował serię comiesięcznych webinariów pn. Certyfikacja w ochronie danych.
Nagranie pierwszego spotkania z 12 grudnia ub. r. jest dostępne w zakładce Certyfikacja. Omówione zostały podstawowe zagadnienia dotyczące certyfikacji, jak: ramy prawne, dokumenty wydane przez EROD, przedmiot certyfikacji, podmioty uprawnione do jej uzyskania.
W związku z tym zapraszamy do udziału w drugim webinarium, które odbędzie się 30 stycznia 2024 r. (wtorek) o godzinie 10.00 za pośrednictwem strony internetowej UODO.
Podczas spotkania zostaną omówione następujące zagadnienia:
Mechanizm certyfikacji.
Procedura zatwierdzania kryteriów certyfikacji.
             