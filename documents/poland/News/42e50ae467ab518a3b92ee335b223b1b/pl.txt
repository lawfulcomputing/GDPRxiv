W dobie cyfryzacji i wszechobecnego dostępu do internetu, ochrona danych osobowych dzieci staje się niezwykle istotna. W odpowiedzi na te wyzwania Urząd Ochrony Danych Osobowych (UODO) w ramach współpracy z Rzecznikiem Praw Dziecka stworzył nowoczesne materiały edukacyjne, które mają na celu zwiększenie świadomości najmłodszych użytkowników sieci na temat ich prywatności i bezpieczeństwa w internecie.
Przygotowane materiały edukacyjne obejmują różnorodne formy aktywności, które mają na celu zaangażowanie dzieci w proces nauki poprzez zabawę. W skład zestawu wchodzą:
Fiszki – pomagają dzieciom zapamiętać kluczowe pojęcia i zasady dotyczące nowych technologii oraz ochrony danych osobowych.
Krzyżówka – stanowi interaktywną formę sprawdzenia wiedzy oraz utrwalenia terminologii związanej z prywatnością w sieci.
Testy – pozwalają dzieciom na sprawdzenie swojej wiedzy w formie gry, co stanowi zachętę do nauki.
Po przejściu wszystkich zaprezentowanych etapów, dzieci mają możliwość wydrukowania imiennego dyplomu, jako nagrody i dowodu zdobytej wiedzy.
Materiały edukacyjne zostały oficjalnie zaprezentowane podczas warsztatów dla dzieci, które odbyły się 26 kwietnia br. w ramach konferencji „Wyzwania dla ochrony danych osobowych dzieci”. Wydarzenie to było zorganizowane przez UODO we współpracy z Rzecznikiem Praw Dziecka. Konferencja ta skupiła się na najważniejszych problemach i wyzwaniach związanych z ochroną danych osobowych dzieci w cyfrowym świecie.
Warsztaty i zaprezentowane materiały edukacyjne spotkały się z bardzo pozytywnym odbiorem. Dzieci chętnie uczestniczyły w interaktywnych zadaniach, a ich zaangażowanie potwierdza, że takie podejście do edukacji w zakresie ochrony danych osobowych jest skuteczne i potrzebne.
Zachęcamy do skorzystania z materiałów edukacyjnych i promowania wiedzy na temat ochrony danych osobowych wśród najmłodszych użytkowników internetu. Wspólne działania na rzecz edukacji i świadomości dzieci są kluczowe dla zapewnienia ich bezpieczeństwa w cyfrowym świecie.
Materiały edukacyjne dostępne pod linkiem. 
   