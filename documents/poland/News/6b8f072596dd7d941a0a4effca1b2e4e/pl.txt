Mirosław Wróblewski, Prezes UODO wraz ze współpracownikami spotkał się z przedstawicielami Stowarzyszenia Marketingu Bezpośredniego (SMB).
Podczas potkania dyskutowano o dobrych praktykach w branży marketingu bezpośredniego. Omawiano kwestie dotyczące aktów prawnych, takich jak Prawo komunikacji elektronicznej w kontekście ochrony danych osobowych.
Prezes UODO podczas rozmów wyraził zadowolenie z deklaracji współpracy i angażowania się SMB w działania mające na celu zwiększenie poziomu ochrony danych osobowych w sektorze marketingu bezpośredniego oraz branży contact center.
„Przetwarzanie danych osobowych do celów marketingu bezpośredniego wymaga precyzyjnego uregulowania. Jest to konieczne w celu skutecznej ochrony interesu obywateli i skutecznego zabezpieczenia ich danych osobowych.”  – zaznaczył Mirosław Wróblewski.
Przedstawiciele SMB przedstawili Prezesowi UODO problemy, z jakimi w obszarze ochrony danych osobowych boryka się branża marketingu bezpośredniego. Przybliżyli też swój punkt widzenia związany z pogodzeniem działalności marketingowej i ochrony danych osobowych konsumentów.