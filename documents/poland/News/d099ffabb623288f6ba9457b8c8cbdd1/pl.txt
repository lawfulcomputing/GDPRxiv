Mirosław Wróblewski, Prezes Urzędu Ochrony Danych Osobowych spotkał się z Wojciechem Wiewiórowskim, Europejskim Inspektorem Ochrony Danych. Spotkanie odbyło się w siedzibie UODO. Rozmowa dotyczyła obecnych wyzwań w zakresie ochrony danych, ewolucji systemu ochrony danych, w tym roli i znaczenia EIOD oraz UODO. Poruszono miedzy innymi temat sztucznej inteligencji i jej wpływu na demokrację, a także odniesiono się do konieczności wprowadzenia regulacji przy wdrażaniu tej technologii. Nie zabrakło także omówienia Aktu o usługach cyfrowych i jego znaczenia dla ochrony danych. Dyskutowano o Pegasusie i innych rozwiązaniach ingerujących w prywatność oraz o formach nadzoru nad tego typu inwigilacją.