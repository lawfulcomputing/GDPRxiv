2 września br. rusza nabór do programu „Twoje dane – Twoja sprawa”
Mirosław Wróblewski, prezes Urzędu Ochrony Danych Osobowych zaprasza szkoły i placówki edukacyjne do udziału w ogólnopolskim programie edukacyjnym „Twoje dane – Twoja sprawa". Nabór do XV edycji programu potrwa od 2 września do 24 października br. Udział w programie to również okazja dla placówek oświatowych do tworzenia sieci wsparcia i samokształcenia dla nauczycieli.
Ważnym zadaniem UODO jest upowszechnienie w społeczeństwie wiedzy o ochronie danych osobowych. Program „Twoje dane – Twoja sprawa” realizuje ten cel wśród uczniów szkół podstawowych i ponadpodstawowych. Zależy nam bardzo na tym, aby młodzi ludzie świadomie korzystali z praw gwarantowanych przez RODO. Jest to szczególnie istotne w dobie wyzwań dla ochrony danych osobowych, związanych z rozwojem nowych technologii – powiedziała Anna Dudkowska, dyrektor Departamentu Współpracy Międzynarodowej i Edukacji.
W  roku szkolnym 2024/2025 na uczestników czekają:
materiały edukacyjne i specjalistyczne szkolenia,
wykłady online, podczas których eksperci UODO omówią najciekawsze zagadnienia z zakresu ochrony danych osobowych i prywatności z punktu widzenia działalności szkoły,
szkolenia dla nauczycieli, dzięki  którym dyrektorzy, nauczyciele i pracownicy szkół uzyskają wiedzę o tym, jak poprawnie przetwarzać dane osobowe, skutecznie przeciwdziałać naruszeniom ochrony danych oraz identyfikować ryzyka związane z ich przetwarzaniem,
webinaria dla uczniów, pomagające nabyć umiejętności, które ułatwią im funkcjonowanie w środowisku szkolnym, a także w życiu zawodowym. 
Informacje o zapisach:
Do udziału w programie w roku szkolnym 2024/2025 zapraszamy szkoły podstawowe,  ponadpodstawowe, a także placówki doskonalenia nauczycieli. Regulamin oraz szczegółowe informacje o zbliżającej się edycji programu są dostępne na stronie internetowej organu nadzorczego [https://www.uodo.gov.pl/pl/21/32]. Zgłoszenia do programu przyjmowane są za pośrednictwem formularza zgłoszeniowego, który jest dostępny na dedykowanej platformie UODO. [https://tdts.uodo.gov.pl/].   Formularz będzie aktywny od 2 września.
Podobnie jak w latach poprzednich, XV edycja programu „Twoje dane – Twoja sprawa” jest objęta patronatem honorowym Rzeczniczki Praw Dziecka i Ministerstwa Edukacji Narodowej.
  Patronat medialny nad XV edycją programu sprawują: