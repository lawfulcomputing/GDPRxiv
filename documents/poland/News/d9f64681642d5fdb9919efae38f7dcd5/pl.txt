Zapraszamy na konferencję organizowaną przez Urząd Ochrony Danych Osobowych oraz Zakład Ubezpieczeń Społecznych pt. „Nowe technologie a ochrona danych osobowych”.
Konferencja, która odbędzie się w środę, 22 listopada 2023 r., w Centrali ZUS w Warszawie, jest częścią obchodów jubileuszu 90-lecia Zakładu Ubezpieczeń Społecznych. Patronat Honorowy nad obchodami jubileuszowymi objął Prezydent Rzeczypospolitej Polskiej Andrzej Duda.
Celem konferencji jest  przeprowadzenie dyskusji nad najnowszymi trendami i wyzwaniami związanymi z ochroną danych osobowych w erze cyfrowej oraz stworzenie przestrzeni do dialogu i współpracy między różnymi podmiotami zajmującymi się tymi zagadnieniami.
W panelach wezmą udział eksperci i naukowcy zajmujący się powyższą tematyką. Konferencja będzie okazją do wymiany poglądów i doświadczeń między uczestnikami.
Serdecznie zapraszamy do udziału w tym wydarzeniu 22 listopada 2023 r., w godz. 10:00–16:30 w centrali ZUS przy ul. Szamockiej 3, 5 w Warszawie.
Program konferencji "Nowe technologie a ochrona danych osobowych" (plik pdf 699 kb).
Konferencja będzie transmitowana w serwisie YouTube na kanale Elektroniczny ZUS. Link do transmisji będzie udostępniony w tym miejscu w dniu konferencji.
   