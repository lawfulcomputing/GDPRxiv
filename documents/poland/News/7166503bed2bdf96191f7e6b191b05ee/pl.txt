7 sierpnia Prezes Urzędu Ochrony Danych Osobowych wraz ze Społecznym Zespołem Ekspertów przy PUODO zorganizuje seminarium „Praktyczne problemy w stosowaniu przepisów ustawy o ochronie sygnalistów z perspektywy RODO. Przyczynek do dyskusji nad wątpliwościami zgłoszonymi w trakcie konsultacji społecznych.”
Ustawa o ochronie sygnalistów z 14 czerwca 2024 r. implementuje do polskiego porządku prawnego unijną dyrektywę, której celem jest wzmocnienie praworządności poprzez lepsze egzekwowanie prawa. Ustawa wprowadza ochronę sygnalistów tj. osób, które przekazują informacje o naruszeniach prawa w kontekście związanym z zatrudnieniem. Ochrona danych to istotny element systemu ochrony sygnalistów, jednak uchwalone przepisy w wielu aspektach mogą rodzić wątpliwości.
W czasie seminarium prezes UODO Mirosław Wróblewski wspólnie z przedstawicielami Społecznego Zespołu Ekspertów przy PUODO oraz zewnętrznymi ekspertami  wskażą– na bazie zgłoszonych uwag - w których aspektach wykładnia przepisów budzi największe wątpliwości oraz jakie są możliwe kierunki wykładni i argumenty, które przemawiają za poszczególnymi wariantami wykładni. W następstwie dyskusji seminaryjnej na stronie UODO systematycznie będą pojawiać się pisemne wyjaśnienia uwzględniające przedstawione kierunki interpretacji. Formuła tych wyjaśnień zostanie ustalona także w czasie seminarium.
Jak wskazał Mirosław Wróblewski, prezes UODO, „UODO będzie czuwać nad zagadnieniami dot. Sygnalistów. Jesteśmy w tej sprawie w ciągłym kontakcie z IODami organizacji i poprzez wzajemną współpracę będziemy rekomendować pewne rozwiązania. Będziemy też przyglądać się, jak stosowana jest ustawa o sygnalistach. Wszystkie sygnały i komentarze otrzymane w ramach konsultacji społecznych są dla UODO narzędziem do promowania dobrych praktyk i dobrych rozwiązań.”
Seminarium odbędzie się 7 sierpnia w godz. 10-16 w formule hybrydowej. Wszystkich chętnych zapraszamy do udziału online: https://uodo.clickmeeting.com/466179656/?r=AmZmBQL1BGO8sSEvkMiRu3k8o19wqzWaMJWdMau2DTuvpJVhqTWcYzA5sUj2ZQVjZmL2AN____  
Wprowadzenie do tematu przedstawi prezes UODO Mirosław Wróblewski oraz przewodniczący Społecznego Zespołu Ekspertów przy PUODO dr Mirosław Gumularz, który zaprezentuje krótko najbardziej problematyczne kwestie jakie pojawiły się w ramach konsultacji społecznych.
Zapraszamy do zapoznania się z agendą wydarzenia: