28-29 czerwca 2024 roku w Krakowie odbyła się konferencja PINT24 – Prawo i Nowe Technologie, którą zorganizowała Okręgowa Izba Radców Prawnych w Krakowie. Tematyka tego wydarzenia skupiła się na zagadnieniach związanych z ochrona prywatności, sztuczną inteligencją, technologią kwantową czy cyberbezpieczeństwem. Prelegenci dyskutowali również na temat nowych regulacji wprowadzanych za sprawą Aktu o sztucznej inteligencji.
Podczas konferencji Mirosław Wróblewski, prezes Urzędu Ochrony Danych Osobowych wygłosił wykład inauguracyjny na temat „Ochrona danych osobowych wobec Aktu o sztucznej inteligencji i innych aktów prawa UE”.
Wykład Prezesa UODO rozpoczął dyskusję na temat wyzwań dla prywatności i ochrony danych osobowych w kontekście cyfrowym. Prezes UODO wziął także udział w pierwszym panelu dyskusyjnym konferencji pt. „Ochrona prywatności”.
Podczas konferencji panelistami byli także członkowie Społecznego Zespołu Ekspertów przy PUODO, tj.: mec. Dominik Lubasz, mec. Aneta Sieradzka, inż. Mariola Więckowska, prof. Marlena Sakowska-Baryła, mec. Roman Bieda, dr Krzysztof Wygoda oraz prof. Arwid Mednis.