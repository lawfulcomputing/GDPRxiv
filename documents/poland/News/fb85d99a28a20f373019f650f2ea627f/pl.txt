Zakończyliśmy konsultacje społeczne dwóch poradników UODO i publikujemy wszystkie uwagi, które w ich ramach wpłynęły do Urzędu.
Wychodząc naprzeciw oczekiwaniom społecznym i rynkowym Urząd Ochrony Danych Osobowych 21 maja 2024 r. rozpoczął otwarte konsultacje, aby każdy zainteresowany mógł wnieść swoje uwagi, pytania czy propozycje do dwóch poradników UODO:
Poradnika o przetwarzaniu danych przy zatrudnianiu „Ochrona danych osobowych w miejscu pracy. Poradnik dla pracodawców” z 2018 r.
Poradnika o reagowaniu na naruszenia danych osobowych „Jak administratorzy powinni postępować w przypadku naruszeń ochrony danych”  z 2019 r.
Bardzo dziękujemy za bardzo pozytywny odzew na nasze zaproszenie i liczny udział w konsultacjach:  39 podmiotów przesłało swoje uwagi  do poradnika o przetwarzaniu danych przy zatrudnieniu, a 21 do poradnika o reagowaniu na naruszenia danych osobowych.
Z uwagami dotyczącymi poradnika: „Ochrona danych osobowych w miejscu pracy. Poradnik dla pracodawców” z 2018 r. można zapoznać się pod linkiem: https://uodo.gov.pl/pl/579
Z uwagami do poradnika: „Jak administratorzy powinni postępować w przypadku naruszeń ochrony danych”  z 2019 r. można zapoznać się pod linkiem: https://uodo.gov.pl/pl/578
Mirosław Wróblewski, prezes UODO dziękuje wszystkim, którzy tak licznie przyłączyli się do projektu wspólnego kształtowania treści istotnych dla budowania wiedzy i świadomości w zakresie ochrony danych osobowych.
- „Taka współpraca z jednej strony wzmacnia zrozumienie dla działań organu nadzorczego, a z drugiej strony przybliża oczekiwania społeczeństwa, rynku i środowisk zawodowo związanych z dziedziną ochrony danych i prywatności co kształtu projektowanych zmian” – podsumował przebieg konsultacji Mirosław Wróblewski.
UODO przeanalizuje zebrane uwagi i się do nich odniesie, a następnie biorąc je pod uwagę opracuje uaktualnione poradniki. Poradniki będą także przedmiotem konsultacji z członkami Społecznego Zespołu Ekspertów przy Prezesie UODO.