Mirosław Wróblewski, Prezes UODO spotkał się z księdzem prof. dr hab. Piotrem Kroczkiem, Kościelnym Inspektorem Ochrony Danych.
Podczas spotkania rozmawiano o kontynuacji współpracy między UODO i Kościelnym Inspektorem Ochrony Danych rozpoczętej na mocy porozumienia z 10 maja 2019 roku o współpracy i wzajemnym przekazywaniu informacji. Podkreślono konieczność realizacji przewidzianych prawem zadań obu organów, z poszanowaniem ich niezależności i kompetencji. Współpraca będzie się opierać na zapewnieniu skutecznej ochrony osób fizycznych w związku z przetwarzaniem danych osobowych przez podmioty kościelne, a także sukcesywnym budowaniu świadomości społeczeństwa w obszarze ochrony danych osobowych.