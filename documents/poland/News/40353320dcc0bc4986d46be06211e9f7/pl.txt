Z okazji obchodów Dnia Ochrony Danych Osobowych, 29 stycznia 2024 roku Urząd Ochrony Danych Osobowych zorganizował punkty konsultacyjne dla inspektorów ochrony danych oraz porady prawne dla obywateli.
Eksperci Urzędu podzielili się swoją wiedzą bezpośrednio z osobami odwiedzającymi siedzibę organu nadzorczego. Zainteresowani mogli skorzystać z porad UODO w siedzibie Urzędu w Warszawie w INTRACO. Korzystając z tej możliwości można było w szczegółach zapoznać się z prawami, jakie nam przysługują na przykładzie konkretnego problemu. Ponadto eksperci edukowali też w zakresie tego, jak sami mamy postępować na rzecz ochrony swoich danych. Rozmowy te były okazją do poszerzenia bądź utrwalenia wiedzy na temat szeroko pojętej ochrony danych osobowych.
Jednocześnie przypominamy, że ca co dzień porady z zakresu ochrony danych osobowych dla interesantów realizowane są telefonicznie przez pracowników infolinii Urzędu w dni robocze w godz. 10.00-14.00 pod numerem 606-950-000. Zespół infolinii tworzy wykwalifikowana kadra specjalistów, która każdego dnia odpowiada na pytania z zakresu ochrony danych osobowych W 2023 roku pracownicy infolinii udzielili ponad 13 tys. telefonicznych konsultacji.
 