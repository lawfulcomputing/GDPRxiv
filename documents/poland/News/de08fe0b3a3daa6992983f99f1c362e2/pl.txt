4 czerwca 2024 r. Urząd Ochrony Danych Osobowych organizuje konferencję, w trakcie której eksperci UODO i zaproszeni goście, będą rozmawiać o doświadczeniach polskiego i europejskiego prawa ochrony danych osobowych. Wydarzenie organizowane jest z okazji 20. rocznicy członkostwa Polski w Unii Europejskiej, 35. rocznicy wolnych wyborów w Polsce, 6. rocznicy stosowania RODO oraz w kontekście zbliżających się wyborów do Parlamentu Europejskiego.
Konferencja zostanie zainaugurowana wystąpieniem Mirosława Wróblewskiego, prezesa UODO, który przedstawi koncepcję powołania Społecznego Zespołu Ekspertów przy PUODO. Podczas spotkania wystąpi również dr hab. Wojciech Wiewiórowski, Europejski Inspektor Ochrony Danych, który wygłosi wykład „Ochrona danych 20 lat temu, ochrona danych za 20 lat – wyzwania przeszłości i przyszłości”.
Dalsza część konferencji będzie składała się z dwóch paneli tematycznych: „Wpływ prawa Unii Europejskiej na system prawa polskiego w obszarze ochrony danych osobowych” oraz „Ochrona danych osobowych w procesie wyborczym”. Omówienia powyższych zagadnień podejmą się eksperci urzędu, a także przedstawiciele środowisk prawniczych, akademickich oraz sektora publicznego. Podsumowaniem tych rozważań będzie ogólna dyskusja.
4 czerwca 2024 r., godz. 12:00–16:00,
Zapraszamy do udziału online:
Konferencja „Ochrona danych osobowych w UE. Dokąd zmierzamy w przededniu wyborów europejskich?”
Program konferencji:  