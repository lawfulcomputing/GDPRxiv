ZÁKONNÉ SPRACÚVANIE OSOBNÝCH ÚDAJOV
PRI KLINICKOM SKÚŠANÍ
Dňa 23. januára 2019, EDPB1 prijal stanovisko2 zaoberajúce sa vzťahom nariadenia o klinickom
skúšaní3 a všeobecného nariadenia o ochrane údajov4.
Napriek tomu, že uplatňovanie nariadenia o klinickom skúšaní sa odložilo a predpokladá sa
začiatok uplatňovania až v roku 2020,5 v slovenskom právnom poriadku je klinické skúšanie
upravené viacerými zákonmi6, Úrad sa stotožňuje s právnymi základmi spracúvania osobných
údajov na účely klinického skúšania, ktoré sa v zmysle stanoviska majú uplatňovať bez ohľadu
na to, či sa uplatňuje nariadenie o klinickom skúšaní.
Spracúvanie osobných údajov na účely protokolu klinického skúšania7
Podľa stanoviska ide o primárne využívanie údajov z klinického skúšania. V tomto prípade sa
diferencuje medzi dvoma typmi spracovateľských činností, ktoré majú rozdielne právne
základy:
1. Spracovateľské operácie, účelom ktorých je zabezpečiť spoľahlivosť a bezpečnosť8
Vhodným právnym základom spracúvania osobných údajov na tento účel je čl. 6 ods. 1 písm. c)
všeobecného nariadenia o ochrane údajov – spracúvanie nevyhnutné na splnenie zákonnej
povinnosti prevádzkovateľa.
Pokiaľ ide o splnenie podmienky pre zákonné spracúvanie osobitnej kategórie osobných údajov,
musí byť splnená podmienka v čl. 9 ods. 2 písm. i) všeobecného nariadenia o ochrane osobných
údajov – spracúvanie je nevyhnutné z dôvodov verejného záujmu v oblasti verejného
zdravia, ako je ochrana proti závažným cezhraničným ohrozeniam zdravia alebo
zabezpečenie vysokej úrovne kvality a bezpečnosti zdravotnej starostlivosti a liekov alebo
zdravotníckych pomôcok, na základe práva Únie alebo práva členského štátu, ktorým sa
stanovujú vhodné a konkrétne opatrenia na ochranu práv a slobôd dotknutej osoby,
najmä profesijné tajomstvo.
1

Európsky výbor pre ochranu údajov, viac sa dozviete na https://edpb.europa.eu/edpb_sk
Opinion 3/2019 concerning the Questions and Answers on the interplay between the Clinical Trials Regulation
(CTR) and the GDPR, dostupné momentálne len v anglickom jazyku na https://edpb.europa.eu/our-worktools/our-documents/opinion-art-70/opinion-32019-concerning-questions-and-answers-interplay_en
3
Nariadenie Európskeho parlamentu a Rady (EÚ) č. 536/2014 zo 16. apríla 2014 o klinickom skúšaní liekov na
humánne použitie, ktorým sa zrušuje smernica 2001/20/ES
4
Nariadenie Európskeho parlamentu a Rady (EÚ) 2016/679 z 27. apríla 2016 o ochrane fyzických osôb pri
spracúvaní osobných údajov a o voľnom pohybe takýchto údajov, ktorým sa zrušuje smernica 95/46/ES
(všeobecné nariadenie o ochrane údajov)
5
Bod 3 stanoviska
6
Napr. zákon č. 362/2011 Z. z. o liekoch a zdravotníckych pomôckach a o zmene a doplnení niektorých zákonov
7
Podrobnejšie informácie sú uvedené v časti 2 stanoviska
8
Podrobnejšie informácie sú uvedené v časti 2. 1 stanoviska
2

2. Spracovateľské operácie týkajúce sa čisto výskumných činností9
Možné právne základy spracúvania:
a) Čl. 6 ods. 1 písm. a) všeobecného nariadenia o ochrane osobných údajov – súhlas,
v spojení s čl. 9 ods. 2 písm. a) všeobecného nariadenia o ochrane osobných údajov
pre spracúvanie osobitnej kategórie osobných údajov – výslovný súhlas.
Informovaný súhlas podľa nariadenia o klinickom skúšaní nie je možné zamieňať s (výslovným)
súhlasom podľa všeobecného nariadenia o ochrane údajov. Jedná sa o dva druhy súhlasov.
Právny základ súhlasu v zmysle všeobecného nariadenia o ochrane osobných údajov, ktorý je
rozhodujúci pre spracúvanie osobných údajov sa podľa stanoviska nejaví ako najvhodnejší,
nakoľko je sporné, či zadávateľ, alebo skúšajúci a účastník klinického skúšania nie sú
v rovnakom postavení, a teda sa môže javiť, že súhlas nebol slobodne poskytnutý.
b) Čl. 6 ods. 1 písm. e) alebo f) všeobecného nariadenia o ochrane osobných údajov –
splnenie úlohy realizovanej vo verejnom záujme alebo oprávnené záujmy
prevádzkovateľa.
Tieto právne základy sa podľa stanoviska javia ako vhodnejšie v porovnaní s vyššie uvedenou
možnosťou. Spracúvanie je však možné, len pokiaľ je splnená aj jedna z podmienok
pre spracúvanie osobitnej kategórie osobných údajov
i. čl. 9 ods. 2 písm. i) všeobecného nariadenia o ochrane osobných údajov –
spracúvanie je nevyhnutné z dôvodov verejného záujmu v oblasti verejného
zdravia, na základe práva Únie alebo práva členského štátu, alebo
ii. čl. 9 ods. 2 písm. j) všeobecného nariadenia o ochrane osobných údajov –
spracúvanie je nevyhnutné na účely vedeckého výskumu podľa článku 89 ods.
1 na základe práva Únie alebo práva členského štátu.
Spracúvanie na účely neuvedené v protokole klinického skúšania, výhradne na vedecké
účely10
Nariadenie o klinickom skúšaní v čl. 28 ods. 2 na tieto účely vyžaduje súhlas dotknutej osoby.
Opäť zdôrazňujeme, že informovaný súhlas podľa nariadenia o klinickom skúšaní nie je to isté
ako (výslovný) súhlas podľa všeobecného nariadenia o ochrane údajov.

9

Podrobnejšie informácie sú uvedené v časti 2. 2 stanoviska
Podrobnejšie informácie sú uvedené v časti 3 stanoviska

10