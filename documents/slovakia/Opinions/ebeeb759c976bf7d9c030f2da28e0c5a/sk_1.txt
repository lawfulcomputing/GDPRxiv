Zoznam spracovateľských operácií podliehajúcich posúdeniu vplyvu na ochranu
osobných údajov Slovenskej republiky1
Zoznam spracovateľských operácií podliehajúcich posúdeniu vplyvu na ochranu
osobných údajov v rámci Slovenskej republiky (ďalej len „zoznam“)
 slúži na upresnenie článku 35 ods. 1 všeobecného nariadenia o ochrane údajov2;
 má demonštratívny charakter, preto je potrebné vychádzať z článku 35 ods. 1
všeobecného nariadenia o ochrane údajov;
 je založený na kritériách vydaných WP 29 v usmerneniach WP 2483 a stanoviska
EDPB č. 21/20184;
 jeho cieľom je poskytnúť slovenským prevádzkovateľom harmonizovaný pohľad na
spracúvanie osobných údajov, ktoré môže mať cezhraničný rozmer alebo mať vplyv
na voľný pohyb osobných údajov dotknutých osôb naprieč Európskou úniou;
 dopĺňa a upresňuje usmernenia WP 248;
 identifikuje 13 spracovateľských operácií.
Zoznam spracovateľských operácií s osobnými údajmi, ktoré podliehajú vždy posúdeniu
vplyvu na ochranu údajov sú nasledujúce:
1. Spracúvanie biometrických údajov fyzických osôb na účely individuálnej identifikácie
fyzickej osoby v spojení aspoň s jedným kritériom uvedeným v usmerneniach WP 248.
2. Spracúvanie genetických údajov fyzických osôb v spojení aspoň s jedným kritériom
uvedeným v usmerneniach WP 248.
3. Spracúvanie lokalizačných údajov v spojení aspoň s jedným kritériom uvedeným v
usmerneniach WP 248.
Ak má spracúvanie podľa článku 6 ods. 1 písm. c) alebo e) všeobecného nariadenia o ochrane údajov
právny základ v práve Únie alebo v práve členského štátu, ktorému prevádzkovateľ podlieha, a toto právo
upravuje konkrétnu spracovateľskú operáciu alebo súbor daných operácií, a posúdenie vplyvu na ochranu
údajov sa už vykonalo v rámci všeobecného posúdenia vplyvu v súvislosti s prijatím tohto právneho základu,
čl. 35 ods. 1 až 7 všeobecného nariadenia o ochrane údajov sa neuplatňujú, pokiaľ členské štáty nepovažujú
za potrebné vykonať takéto posúdenie pred začatím spracovateľských činností.
2 Nariadenie Európskeho parlamentu a Rady (EÚ) 2016/679 z 27. apríla 2016 o ochrane fyzických osôb
pri spracúvaní osobných údajov a o voľnom pohybe takýchto údajov, ktorým sa zrušuje smernica 95/46/ES
(všeobecné nariadenie o ochrane údajov)
3 Usmernenia WP 248 rev. 01 týkajúceho sa posúdenia vplyvu na ochranu údajov a stanovenia toho, či
na účely nariadenia 2016/679 spracúvanie „pravdepodobne povedie k vysokému riziku“ sú dostupné
na tomto odkaze:
https://www.dataprotection.gov.sk/uoou/sites/default/files/usmernenia_tykajuce_sa_posudenia_vplyvu_
na_ochranu_udajov_a_stanovenie_toho_ci_spracuvanie_pravdepodobne_povedie_k_vysokemu_riziku.pdf
4 Stanovisko 21/2018 k navrhovanému zoznamu príslušného dozorného orgánu Slovenska týkajúceho sa
spracovateľských operácií, ktoré podliehajú požiadavke na posúdenie vplyvu na ochranu osobných údajov
(článok 35 ods. 4 všeobecného nariadenia o ochrane údajov) je dostupné na tomto odkaze:
https://edpb.europa.eu/our-work-tools/our-documents/opinion-board-art-64/opinion-212018-slovakiasas-dpia-list_en (momentálne iba v anglickom jazyku).
1

4. Spracovateľské operácie vykonávané podľa čl. 14 všeobecného nariadenia o ochrane
údajov.
Ak informácie, ktoré by mali byť poskytnuté dotknutej osobe sú predmetom výnimky podľa čl.
14 ods. 5 písm. b), c) a d) všeobecného nariadenia o ochrane údajov, posúdenie vplyvu je
vyžadované iba v spojení aspoň s jedným kritériom uvedeným v usmerneniach WP 248.
5. Hodnotenie alebo prideľovanie bodov.
Účelom spracovateľskej operácie je posúdenie určitých charakteristík dotknutej osoby, pričom
jeho výsledok má vplyv na kvalitu služby alebo možnosť jej poskytnutia dotknutej osobe.
6. Posúdenie dôveryhodnosti.
Účelom spracovateľskej operácie je posúdenie dôveryhodnosti dotknutej osoby
prostredníctvom systematického hodnotenia osobných údajov alebo hodnotenia osobných
údajov vo veľkom rozsahu.
7. Posúdenie platobnej schopnosti.
Účelom spracovateľskej operácie je posúdenie platobnej schopnosti dotknutej osoby
prostredníctvom systematického hodnotenia osobných údajov alebo hodnotenia osobných
údajov vo veľkom rozsahu.
8. Profilovanie.
Účelom spracovateľskej operácie je profilovanie prostredníctvom systematického hodnotenia
osobných údajov, obzvlášť keď je založené na hodnotení charakteristík pracovnej výkonnosti,
finančného stavu, zdravotného stavu, osobných preferencií alebo záujmov, spoľahlivosti alebo
správania sa, pobytu alebo pohybu dotknutej osoby.
9. Monitoring práce zamestnanca na základe vážnych dôvodov vyplývajúcich z osobitnej
povahy činnosti zamestnávateľa (ďalej len „spracúvanie osobných údajov zamestnancov
monitorovaním“).
Vzhľadom na osobitnú povahu spracúvanie osobných údajov zamestnancov monitorovaním,
ktoré spĺňa kritérium spracúvania údajov o zraniteľných dotknutých osobách a kritérium
systematického monitorovania, ako dvoch kritérií uvedených v usmernení WP 248, si vyžaduje
vykonanie posúdenia vplyvu na ochranu osobných údajov.
10. Spracúvanie osobných údajov na účely vedeckého alebo historického výskumu
bez súhlasu dotknutej osoby v spojení aspoň s jedným kritériom uvedeným
v usmerneniach WP 248.
11. Spracovateľské operácie využívajúce nové alebo inovatívne technológie v spojení
aspoň s jedným kritériom uvedeným v usmerneniach WP 248.
12. Systematické kamerové monitorovanie verejných priestorov (v jednotlivých mestách,
obciach a dopravcami mestskej a prímestskej verejnej dopravy).

13. Sledovanie osôb súkromnými detektívnymi, resp. bezpečnostnými službami.
Kritéria podľa usmernení WP 248, ktoré môžu byť nápomocné pri identifikácií
prípadov, v ktorých spracovateľské operácie podliehajú požiadavke posúdenia vplyvu na
ochranu údajov5:
 hodnotenie alebo prideľovanie bodov vrátane profilovania a predpovedania,
 automatizované rozhodovanie s právnym alebo podobne záväzným účinkom,
 systematické monitorovanie,
 citlivé údaje alebo údaje veľmi osobnej povahy,
 údaje spracúvané vo veľkom rozsahu,
 spájanie alebo kombinovanie súborov údajov,
 údaje týkajúce sa zraniteľných dotknutých osôb,
 inovačné využitie alebo uplatňovanie nových technologických alebo organizačných
riešení,
 samotné spracúvanie bráni dotknutým osobám uplatniť svoje právo alebo využiť
službu alebo zmluvu.

5

Usmernenia WP 248, str. 10-12