Il Metaverso
tra utopie e distopie
Orizzonti e sfide della protezione dei dati

i
t
a
d
 
i

I
T
U
B

I
R
T
N
O
C

e
d
 
e
n
o
i
z
e
t
o
r
p
 
a
l
l
e
d
 
e
d
i
f
s
 
e
 
i
t
n
o
z
z
i
r
O
 
.
e
p
o
t
s
i
d
 
e
 
e
p
o
t
u
 
a
r
t
 
o
s
r
e
v
a
t
e
M

i

i

 
l
I

Atti del Convegno - 30 gennaio 2023

Il Metaverso
tra utopie e distopie
Orizzonti e sfide della protezione dei dati

Atti del Convegno 
30 gennaio 2023

www.gpdp.it

In questo volume sono raccolti i contributi di studiosi ed esperti 
intervenuti  al  Convegno  «Il  Metaverso  tra  utopie  e  distopie.  Orizzonti  e   
sfide della protezione dei dati», organizzato dal Garante per la protezione  
dei dati personali in occasione della «Giornata europea della protezione dei 
dati personali 2023» 

2

Indice 

 
Relazione introduttiva                                                                 7 

 
Il Metaverso tra utopie e distopie 
Pasquale Stanzione 
Presidente del Garante per la protezione dei dati personali 

 
Interventi                                                                                   19 
 

Tecnica, potere e diritti nel Metaverso 
Luciano Violante 
Presidente della Fondazione Leonardo - Civiltà delle Macchine 
 
La vita online                                                                                  29 
Guido Scorza 
Componente del Garante per la protezione dei dati personali 
 
Come abitare i mondi digitali?                                                      35 
Maura Gancitano 
Filosofa e scrittrice 

Antropologia del Metaverso                                                           47 
Agostino Ghiglia 
Componente del Garante per la protezione dei dati personali 
 
Neuroscienze del Metaverso                                                           55 
Giuseppe Riva 
Direttore dello Humane Technology Lab. 
 
Meta-etica o del vivere sintetico                                                    69 
Paolo Benanti 
Professore straordinario della Facoltà di Teologia,  
Pontificia Università Gregoriana 
 
 
Filosofie del Metaverso tra problemi metafisici,                          87 
epistemologici ed etici 
Ginevra Cerrina Feroni 
Vice Presidente del Garante per la protezione dei dati personali 

Conclusioni 

 

Indice

3

Il Metaverso tra utopie e distopie 
Orizzonti e sfide della protezione dei dati

RELAZIONE INTRODUTTIVA

Pasquale Stanzione 

Presidente del Garante  
per la protezione dei dati personali

5

come si è detto, un vero e proprio mutamento d’epoca, in cui il digitale 
ha svolto un ruolo demiurgico, non solo sotto il profilo economico, 
sociale e politico ma, persino, antropologico. Al punto da risultare 
ormai riduttivo parlare del digitale in termini di tecnica, quando esso 
rappresenta ormai lo sfondo delle nostre esistenze, una dimensione 
pubblica e privata ad un tempo, spazio di vita, bene comune. 

Le  nuove  tecnologie  hanno  mutato  in  maniera  incisiva  le 
coordinate fondamentali su cui si articola il rapporto tra l'uomo e il 
mondo, innovando gli stessi concetti di spazio e tempo, forme e contenuti 
delle relazioni sociali e, con esse, delle categorie giuridiche come del 
rapporto tra poteri. E’ mutata profondamente la stessa antropologia, con 
implicazioni ancora da sviluppare e comprendere ﬁno in fondo. 

Una delle più rilevanti di esse è, verosimilmente, destinata ad 
essere il metaverso: l’evoluzione di internet più prossima (presentata 
da ultimo a Davos) e, verosimilmente, più dirimente negli effetti sulla 
persona e sulla società.  

Il termine è ripreso dal romanzo cyberpunk Snow Crash con cui 
Neal Stephenson, nel 1992, raccontava di una realtà distopica dominata 
da un meta-capitalismo con esiti anarchici, in cui l’esercizio del potere 
fosse delegato alle multinazionali, giunte quasi a soverchiare la funzione 
sociale e pubblica degli ordinamenti statuali. Il ruolo sociale di ciascuno 
è, nel romanzo, definito dal proprio avatar, cui affidare il privilegio del 
riscatto da una vita stretta tra difficoltà e insoddisfazioni (il protagonista 
è  un  fattorino  di  CosaNostraPizza),  con  un’esistenza  immaginifica 
proiettata  nel  virtuale.  La  dimensione  in  cui  si  muove  il  “gemello 
digitale” di ciascuno è dunque, in Snow Crash, tanto più utopica quanto 
più è distopica la realtà che lo circonda, con un tessuto sociale lacerato, 
uno Stato latitante e poteri privati selvaggi.  

Come anche nel film Ready player one, emerge la suggestione 
dell’altrove  virtuale  concepito  come  dai  contorni  utopici,  in  cui 
proiettare,  sublimandola,  l’esigenza  di  riscatto  da  un  quotidiano 

8

Il Metaverso tra utopie e distopie. Orizzonti e sfide della protezione dei dati 

quasi  distopico.  Come  ne  La  vita  è  altrove  di  Milan  Kundera,  il 
mondo  sostitutivo  -  lì  fatto  di  versi  -  offre  la  possibilità  di  una 
seconda vita che sublimi le miserie di quella reale, tra le quali il fatto 
“che la gente abbia disimparato la libertà". 

E  pur  nella  sua  iperbolicità,  la  narrazione  visionaria  di 
Stephenson anticipava molti degli aspetti (e dei rischi) del capitalismo 
delle piattaforme che si sarebbero delineati negli anni a venire: la gig 
economy con il pericolo di un caporalato dell’algoritmo, la progressiva 
affermazione  dei  poteri  privati,  la  traslazione  della  vita  nella 
dimensione digitale. 

E’ significativo che il neologismo con cui Stephenson indica la 
realtà virtuale in cui, tra le Second Life degli avatar, dilaga un virus 
informatico capace di penetrare anche il cervello degli hacker, sia stato 
ripreso da Mark Zuckerberg per individuare, già nel 2021, la “prossima 
frontiera nel connettere le persone”. Il metaverso è da lui definito una 
“piattaforma immersiva, un Internet incarnato che consente di stare dentro 
l’esperienza invece di guardarla dall’esterno”, in cui l’utente non si limita 
a “vedere” ma finisce con l’essere il contenuto e non soltanto un cursore 
sullo schermo. Anche al di là di ogni soluzionismo tecnologico, si 
ipotizza il ricorso al metaverso in funzione ausiliaria della didattica 
con l’apprendimento online interattivo o della ricerca, con simulazioni 
degli effetti dei prodotti progettati. 

Per  quanto  futuribile,  quasi  asimoviano  possa  apparire, 
Mckinsey stima in 5.000 miliardi di dollari il valore del business che, 
entro il 2030, sarà indotto dal metaverso, che nelle stime di Meta 
dovrebbe ospitare un miliardo di persone nel prossimo decennio.  

Se oggi nel mondo si calcola vi siano circa 11 milioni di visori, 
nel  2026  essi  potrebbero  giungere  a  50  milioni  di  unità.  Secondo 
Gartner, entro il 2026 una persona su quattro trascorrerà almeno un’ora 
al giorno in questo spazio virtuale (anche collettivo), in cui realtà fisica 
e digitale convergono in un’esperienza immersiva, capace di restituire 

Relazione introduttiva - Pasquale Stanzione

9

persino percezioni sensoriali. Si tratterà di una dimensione (articolata 
anche  su  plurime  piattaforme)  caratterizzata  da  un’interattività 
persistente, tridimensionale e dunque ancor più credibile, ubiqua e 
trasversale, in cui è possibile agire e interagire mediante ologrammi che 
costituiscono veri e propri tramiti digitali del sé.  

La definizione di virtuale, per questo nuovo spazio, accentuerà 
ancor più il suo significato etimologico di potenziale, di possibilità 
suscettibile di realizzazione. Così come il prefisso Meta, non a caso 
ripreso da Menlo Park nel suo rebranding (simboleggiato dall’emblema 
dell’infinito), indica l’oltre, la dimensione cui tendere nel superamento 
di un limite, identificabile e spesso identificato nella fisicità del reale.  
Nella  misura  in  cui  apparirà  come  sempre  più  verosimile, 
capace  di  simulare  la  realtà  fin  quasi  a  sostituirla,  questa  nuova 
dimensione (non solo spazio-temporale, ma addirittura esperienziale 
e,  quindi,  esistenziale)  potrà  finire  per  rappresentare,  almeno  per 
molti, il luogo delle infinite possibilità, in cui affrancarsi anche, forse, 
dall’immane concretezza del reale. E forse non se ne percepirà fino in 
fondo la natura atopica, di vero e proprio non luogo, nell’accezione 
di  Marc  Augè:  spazio  destinato  al  transito  effimero  e  non 
all’appartenenza,  avulso  da  strutture  sociali  e  quindi  da  relazioni 
intorno a cui costruire un radicamento. 

Certamente, quest’universo multisensoriale a confini mobili, 
con ambiti suscettibili di coprire ogni settore della vita, spaziando dal 
lavoro al commercio all’intrattenimento, riproporrà, ma con valenza 
esponenziale, opportunità ma anche rischi e problematiche emersi con 
l’internet “tradizionale”. Quest’esperienza immersiva e potenzialmente 
totalizzante, iperreale nell’accezione di Baudrillard, rappresenterà il 
crocevia tra alcune delle neotecnologie più rilevanti del contesto in cui 
viviamo:  a.i.,  dispositivi  indossabili,  realtà  aumentata,  big  data, 
robotica avanzata, cloud computing.  E se l’esito sarà un netto cambio 
di prospettiva non è soltanto per il principio hegeliano secondo cui 

10

Il Metaverso tra utopie e distopie. Orizzonti e sfide della protezione dei dati 

mutamenti  anche  solo  quantitativi  possano  risolversi  persino,  se 
particolarmente rilevanti, in distinzioni qualitative. 

Secondo Matthew Ball, le caratteristiche del metaverso sono, 
in particolare, scalabilità, persistenza, interoperabilità, capacità di 
rendere possibili transazioni commerciali e di garantire l’identità 
dell’utente  anche  attraverso  avatar,  partecipazione  multipla  e  da 
parte  di  soggetti  di  diversa  natura,  transitività  e  convergenza  tra 
esperienza virtuale e percettiva. 

Non sono chiari i contorni che assumerà il metaverso né quali 
di queste caratteristiche possiederà. Non sappiamo se la sua struttura 
sarà centralizzata o policentrica, unitaria o multipolare (un pluriverso?), 
né quale modello di governance la ispirerà. Il futuro è ancora tutto da 
scrivere. Ma sappiamo che, pur nella varietà delle forme che dovesse 
assumere, il metaverso avrà alcune implicazioni importanti su almeno 
tre aspetti, che ci illustreranno anche i proff. Floridi e Gancitano. 

Anzitutto,  la  trasversalità  e  molteplicità  delle  esperienze 
suscettibili  di  realizzazione  e  il  volume  delle  informazioni  che 
potranno generarsi nel metaverso determineranno una raccolta di 
dati personali non comparabile con quella del web, per quantità ma 
anche per qualità. Vi saranno, infatti, compresi anche dati biometrici 
veicolati, tra gli altri, da dispositivi indossabili, di cui va impedito 
ogni utilizzo abusivo.  

La rilevanza qualitativa e quantitativa dei flussi di dati indurrà 
a ripensare by design il sistema di raccolta del consenso e le garanzie 
di  trasparenza  negli  obblighi  informativi.  Anche  in  ragione  del 
notevole tasso d’interazione tra gli utenti e della conseguente esigenza 
di  proteggere 
i  minori  da  esperienze  pregiudizievoli,  sarà 
determinante  la  garanzia  dell’age  verification,  naturalmente  con 
sistemi  che  non  comportino  un  monitoraggio  eccessivamente 
invasivo dell’attività dell’utente.  

Dirimente sarà anche la tenuta delle garanzie (previste ora dal 

Relazione introduttiva - Pasquale Stanzione

11

Gdpr, a breve dall’Artificial Intelligence Act) rispetto alle decisioni 
algoritmiche e alle interazioni tra uomo e macchine che simulino il 
comportamento umano (si pensi agli assistenti virtuali), di cui si 
dovrà assicurare la trasparenza e la consapevole gestione. 

L’impostazione  tecnologicamente  neutra  (e  per  ciò  future-
proof)  del  Gdpr  potrà  fornire  una  regolazione  tendenzialmente 
completa sui principali aspetti di questo mondo nuovo, soprattutto 
grazie all’approccio basato sul rischio, determinante per modulare le 
tutele sulle caratteristiche di una realtà in continua evoluzione. Ma 
la  personalizzazione  dei  contenuti  propria  del  metaverso  lascerà 
emergere, verosimilmente, nuove istanze di tutela, a fronte di nuove 
vulnerabilità e persino nuove soggettività, come quella del gemello 
digitale in cui si proietterà il nostro io. 

E si pensi a categorie di dati del tutto peculiari, come quelli 
inferiti  dalle  interazioni  on-line,  suscettibili  di  esprimere  stati 
emotivi, cui dovrà accordarsi una tutela proporzionata al grado di 
intimità  rivelabile.  La  creatività  digitale  mostrerà  l’urgenza  di 
delineare  un  confine  tra  data-economy  (fondata  sempre  più  sulla 
deduzione dei dati nel sinallagma negoziale) e monetizzazione della 
privacy,  con  tutti  i  rischi,  in  termini  di  libertà  ed  eguaglianza, 
suscettibili di derivarne. 

Quanto più l’esperienza, immersiva e totalizzante, di questa 
vita “altra” sia mediata dai contenuti proposti dagli algoritmi, tanto 
più si dovrà garantire la libertà del singolo dal condizionamento 
esercitato  dal  pedinamento  digitale.  Il  metaverso  potrebbe 
amplificare esponenzialmente il nudging su cui si fonda il sistema 
delle bolle di filtri, che induce omologazione e intolleranza verso le 
le  minoranze  ed  ogni  soggettività  espressiva  di  differenza,  con 
conseguente polarizzazione sociale. 

Il  rischio  è  che  la  libertà  di  dare  forma  al  proprio  mondo, 
promessa  dal  metaverso,  sia  solo  apparente  e  nasconda,  invece, 

12

Il Metaverso tra utopie e distopie. Orizzonti e sfide della protezione dei dati 

un’eterodirezione delle scelte indotta dal microtargeting, i cui effetti 
distorsivi sulla formazione dell’opinione individuale e pubblica sono 
ben espressi dal caso CA. In assenza di correttivi adeguati, la capacità 
di orientamento propria della selezione dei contenuti proposta dagli 
algoritmi  rischia  infatti  di  divenire,  in  un’esperienza  virtuale  così 
pervasiva, una vera e propria egemonia culturale. 

Alcune significative garanzie deriveranno dagli obblighi di 
trasparenza e, in senso lato, responsabilizzazione introdotti dal DSA 
(in particolare per la moderazione dei contenuti) e (soprattutto sotto 
il profilo commerciale, dal DMA), come pure dalla valorizzazione 
delle garanzie sottesa ad alcuni recenti orientamenti delle Autorità 
di protezione dati sul terreno della pubblicità mirata.  

Ma  l’accrescimento  del  potere  -  informativo  e  persino 
performativo - delle piattaforme, che accompagnerà lo sviluppo del 
metaverso  imporrà  scelte  lungimiranti  sotto  il  profilo  della 
governance.  

I  modelli  in  astratto  possibili  sono  quello  neoliberista 
(destinato fatalmente a riprodurre, per eterogenesi dei fini, il cartello 
oligopolistico ove ciascun big tech occupi un settore specifico); quello 
aperto,  di  un  metaverso  open  source  accessibile  e  modificabile  da 
ciascun utente, volto a favorire la partecipazione diretta più ampia 
ma  di  non  agevole  realizzazione;  quello  a  gestione  pubblica, 
potenzialmente  oscillante  tra 
il  dirigismo  statalista  cinese, 
l’autonomismo  tecnologico  sudcoreano  (di  cui  è  espressione  la 
strategia per un metaverso nazionale) e un più moderato approccio 
regolatorio essenziale. 

Ciascuno di questi modelli presenta rischi non irrilevanti: 
quello di un capitalismo estrattivo ancor più iniquo, che finisca con 
il rimettere alle condizioni generali di contratto la definizione del 
perimetro delle libertà; quello di una gestione anomica di questo 
spazio e, rispettivamente, di una sorveglianza panottica. Al contrario, 

Relazione introduttiva - Pasquale Stanzione

13

per uno sviluppo sostenibile del metaverso vanno valorizzati la tutela 
della  libertà  d’iniziativa  economica,  con  i  limiti  funzionali  alla 
dignità umana e della libertà, l’istanza partecipativa e un adeguato 
sistema di garanzie e responsabilità, su cui ascolteremo volentieri le 
considerazioni del pres. Violante. 

Quale  che  sia  il  modello  cui  si  orienterà  lo  sviluppo  del 
metaverso, è indispensabile l’adozione di alcune garanzie essenziali, volte 
a impedire che questa dimensione altra, da spazio utopico del possibile, 
degeneri in un luogo anomico dove impunemente violare diritti. Lo 
suggerisce lo stesso esordio di Horizon World, caratterizzatosi per una 
vera e propria violenza sessuale di gruppo in danno di una ricercatrice, 
tramite il suo avatar. La smaterializzazione dello spazio e delle relazioni, 
la  trasfigurazione  della  persona  in  un  ologramma,  la  verosimile 
diffusione  dei  deep  fake  possono,  infatti,  ridurre  la  percezione  del 
disvalore (reale!) degli illeciti commessi nella dimensione virtuale. 

Ma le garanzie da accordare nel metaverso dovranno estendersi 
anche  agli  effetti  più  profondi  e  a  lungo  termine  suscettibili  di 
derivare da quella che può divenire una vera e propria società della 
simulazione,  fondata  su  interazioni  senza  contatto,  con  una  sua 
specifica antropologia, di cui ci parleranno i proff. Riva e Benanti.  
Significativo, in questo senso, l’impatto psicologico, anche in 
termini di akrasia e alienazione sociale che può avere, soprattutto sui 
giovani, l’esperienza immersiva della vita in una dimensione altra, 
costruita, con una sorta di autoinganno, secondo i nostri desideri e 
modulata sulle nostre percezioni.  

Non è azzardato ipotizzare una tendenza al disimpegno dal 
reale in favore di questo altrove dai contorni onirici. Rilevanti sono 
inoltre le implicazioni, in termini identitari, della relazione quasi 
osmotica con il gemello digitale di sé, con un rischio di dipendenza 
certamente maggiore di quello proprio dei social tradizionali. 

Va  inoltre  considerato  l’impatto  che  potrà  avere  la  (già 

Il Metaverso tra utopie e distopie. Orizzonti e sfide della protezione dei dati 

progettata) sostituzione dei visori con un’interfaccia neurale, capace 
di proiettare questo mondo virtuale direttamente nel cervello, ovvero 
nella  regione  del  corpo  più  delicata  perché  irriducibile  a  mera 
biologia, quale correlato neurale della coscienza.  

E’ questo, un contesto in cui le neurotecnologie potrebbero, 
in un futuro non lontano, leggere i pensieri, decodificando i dati 
neurali  con  sistemi  di  brain  reading.  L’ingresso  della  tecnica  in 
quell’inner world in cui neppure il più coercitivo dei poteri si era 
spinto,  non  può  che  suscitare,  dunque,  nuove  istanze  di  tutela. 
Anzitutto di quel foro interno (l’Io sovrano, per dirla con Musil) 
dalla cui libera formazione dipende ogni altra libertà, se non si vuole 
che innovazioni potenzialmente utili divengano lo strumento per fare 
dell’uomo una non-persona, l’individuo da addestrare o classificare, 
normalizzare o escludere. 

La protezione dei dati ha oggi anche il compito di impedire 
questa deriva riduzionista, per promuovere un’innovazione sostenibile 
e non democraticamente regressiva, tanto più a fronte di uno scenario 
così inesplorato come quello dischiuso dal metaverso. Che, se guidato 
in direzione antropocentrica, con lo sguardo presbite che ha avuto 
sinora l’Europa sull’innovazione, può rappresentare quell’eterotopia 
capace, come la nave in Foucault, di dischiudere orizzonti di senso.  
Ed  è  per  cercare  questa  direzione,  con  quel  coraggio  della 
responsabilità richiamato da Hans Jonas a regola del progresso che 
siamo oggi qui: consapevoli che innovazioni così profonde come 
quelle rese possibili dal metaverso necessitino della visione e della 
sensibilità le più diverse.  

Perché  dobbiamo  coniugare  appunto,  come  ci  suggeriva 
David Sassoli, tanto l’audacia quanto la saggezza, per non correre il 
rischio di disimparare, anche noi, la libertà. 

Vi ringrazio. 
 

Relazione introduttiva - Pasquale Stanzione

1515

Il Metaverso tra utopie e distopie 
Orizzonti e sfide della protezione dei dati

INTERVENTI

Luciano Violante 
Guido Scorza 
Maura Gancitano 
Agostino Ghiglia 
Giuseppe Riva 
Paolo Benanti 

17

Tecnica, potere e diritti  
nel Metaverso 
 
Luciano Violante 
 
Il Metaverso è il traguardo più recente della trasformazione 

digitale e va interpretato alla luce di questo processo. 

La trasformazione digitale agisce in due direzioni. La prima 

tende a sostituire le professioni intellettuali.  

A  febbraio  si  terrà  negli  Stati  Uniti  il  primo  test  del  robot 
avvocato in una località di cui non è stato rivelato il nome, per un 
imputato restato anonimo. Si sa solo che è accusato di eccesso di velocità, 
una  violazione  che  negli  Stati  Uniti  è  spesso  punita  con  sanzioni 
abbastanza gravi. Il software ascolterà dallo smartphone dell'imputato 
la formulazione dell'accusa, la valuterà sulla base delle leggi dello Stato, 
dei  precedenti  e  delle  sentenze  emesse  in  passato  per  casi  simili,  e 
consiglierà al suo cliente la migliore difesa per mezzo di un auricolare. 
Il software ha sinora memorizzato leggi e sentenze di 50 Stati. Il robot 
si chiama “DoNotPay”, cioè non pagare, con riferimento alle alte tariffe 
degli avvocati americani. Gli avvocati sono avvertiti, naturalmente. 

La  ChatGPT  -  Generative  pretrained  transformer  -  è  uno 
strumento  di  elaborazione  del  linguaggio  naturale,  che  utilizza 
algoritmi avanzati di apprendimento automatico per generare risposte 
e conversare in modo simile alla interazione umana.  

È in grado di sostenere conversazioni con gli umani e scrivere 
testi su qualsiasi argomento. Grazie agli algoritmi, il sistema è in grado 
di rispondere in breve tempo e costruire risultati originali. In questo 
caso il digitale sostituisce l'attività di ricerca.  

Repubblica di ieri, 29 gennaio, ha spiegato come la giovane 
redazione del master di giornalismo e comunicazione multimediale 

Tecnica, potere e diritti nel Metaverso - Luciano Violante

19

della Luiss è riuscita a realizzare un numero del suo periodico “Zeta” 
attraverso l'uso esclusivo dell'intelligenza artificiale, sia per i testi che 
per le immagini. La lettura dell'intero articolo è molto interessante 
anche per capire come può essere utilizzata la chat e quali sono oggi i 
suoi limiti. Sui rischi di questa applicazione un interessante articolo è 
pubblicato da “La Stampa” di oggi, a pagina 25.  

Nella  sostituzione  di  una  attività  umana  con  una  funzione 
tecnologica non c'è nessuna novità. La gru, l'ascensore, l'aspirapolvere 
fanno la stessa cosa. La differenza è nel tipo di attività sostituita.  

Gli strumenti tradizionali sostituiscono l'attività fisica, e quindi 
interessano prevalentemente il corpo. Le piattaforme digitali, invece, 
sostituiscono 
interessano 
prevalentemente il cervello.  

intellettuale 

l’attività 

quindi 

e 

La  seconda  direzione  verso  la  quale  si  muove  la  tecnologia 
digitale è costituita dallo spostamento delle relazioni e delle attività 
umane in un ambiente immateriale tridimensionale ed è il Metaverso.  
Il  Metaverso  crea  un  ambiente  tridimensionale  nel  quale 
l'utente può rapportarsi ad altri, comprare beni immateriali, lotti di 
terreno,  arredare  un'abitazione  o  vestire  in  modo  adeguato  il  suo 
avatar, tenere una conferenza o una lezione, dialogando con chi è 
entrato  nello  stesso  spazio  attraverso  la  stessa  piattaforma.  Si  può 
accedere attraverso appositi device, visori e guanti soprattutto, anche 
se in alcune recentissime applicazioni sembra che i guanti non siano 
più necessari perché gli occhiali sono sufficienti a monitorare la mano 
e quindi a trasmettere il messaggio. I visori costano circa 1.500 euro.  
Alcune piattaforme hanno una propria criptovaluta altre, invece, 
chiedono  di  essere  collegate  alla  piattaforma  digitale  dell'utente, 
chiederei prudenza su questo punto, perché poi che succede?  

Oggi l’uso assolutamente più frequente del Metaverso, circa 
l’80% riguarda il gaming, e se il giocatore vuole provare un brivido in 
più, può comprare la maglietta Owo, costo 25 dollari. Chi la indossa 

20

Il Metaverso tra utopie e distopie. Orizzonti e sfide della protezione dei dati 

prova una scarica elettrica spesso leggera, spero leggera, quando il suo 
avatar viene colpito nella guerra virtuale sul gaming.  

Ecco un esempio semplice che può chiarire le caratteristiche del 
Metaverso: se nel Metaverso faccio rotolare una palla sul tavolo, la palla 
cade per terra dopo aver superato il margine. Nelle altre applicazioni 
digitali invece la palla continua ad andare dritta. Nel Metaverso quindi 
gli oggetti sanno muoversi nello spazio materiale e quindi avvertono 
la presenza e la forma di altri oggetti.  

Il Metaverso è raccontato in un romanzo cyberpunk del 1992 di 
Neal Stephenson, Snow Crash, dove in una società inquinata e violenta 
l’unica vita libera diventa quella che si può svolgere nel Metaverso. L’eroe 
che realizzza il lieto fine fa il fattorino per una pizzeria che si chiama 
“CosaNostraPizza”, ma nel Metaverso è maestro di katana. 

Per cogliere i precedenti letterari del metaverso non è necessario 
ricorrere  al  cyberpunk.  Don  Chisciotte,  ad  esempio,  vive  in  una   
meta-realtà che lui stesso ha inventato, senza piattaforme, attraverso 
la  propria  immaginazione.  Aldonza  Lorenzo,  contadina  di  piccole 
virtù, diventa nel romanzo Dulcinea del Toboso, bellissima principessa 
cui Don Chisciotte promette fedeltà, all’insaputa della stessa. 

Un gregge di pecore diventa l'esercito musulmano, i mulini a 
vento gli appaiono giganti nemici. Il suo scudiero, Sancho Panza, tenta 
di ricondurlo alla realtà, ma Don Chisciotte resta nel suo mondo. Egli 
si sposta dalla realtà nel mondo immaginario.  

Un passaggio inverso dall'immaginazione alla realtà è invece un 
altro classico della letteratura: i “Sei personaggi in cerca d'autore” di 
Pirandello, dove dall’immaginazione i personaggi si trasferiscono sul 
palcoscenico per chiedere a qualcuno che li faccia vivere. 

Gli  esperti,  pur  prevedendo  grandi  sviluppi  di  questa 
tecnologia, la ritengono non ancora matura e sono prudenti perché 
ricordano, l’insuccesso di Second Life, che esplose tra il 2002/2003, 
per poi esaurirsi. 

Tecnica, potere e diritti nel Metaverso - Luciano Violante

21

Mckinsey  ha  pubblicato  nel  giugno  scorso  un  rapporto  sul 
Metaverso intitolato “Value Creation in the Metaverse”, sottotitolo “The 
Real Business of the Virtual World”, a pagina 10 leggiamo “anche se il 
concetto è in circolazione da decadi, oggi il Metaverso resta difficile 
da definire”. Sembrerebbe un suggerimento di cautela, ma a pagina 37 
il rapporto informa che “gli investimenti nel 2022 si sono aggirati tra 
i due e i tre milioni di dollari. Mentre si prevede che nel 2030 si 
aggireranno tra i 4 e i 5 trilioni di dollari”. 

D'altra parte, il CEO di Square Enix una piattaforma per giochi 
in Metaverso con milioni di accessi, sostiene che meglio non darne 
definizioni stringenti per non penalizzare i creatori. 

Il  Metaverso  come  tutte  le  altre  applicazioni  digitali,  è 
presentato come virtuale, termine che nell'accezione comune, spiega 
la  Treccani,  indica  qualcosa  che  esiste  solo  come  possibilità, 
contrapposto alla realtà. In realtà, a mio avviso, digitale è un reale 
immateriale,  perché  esiste  e  produce  effetti.  La  realtà  può  essere 
materiale o immateriale, il digitale è realtà immateriale. 

Mi permetto una digressione. Fino a ieri il reale immateriale 
era il sacro. Oggi il reale immateriale è anche il digitale. Da tempo 
ricorre un termine nuovo “phygitale” che si riferisce all'intreccio tra ciò 
che  è  fisico,  cioè  materiale,  e  ciò  che  è  digitale,  cioè  immateriale. 
Questo intreccio è ormai permanente. 

Fatta questa premessa, passo ora ad esporre cinque brevi tesi su 

digitale e Metaverso. 

 
Tesi 1. Le applicazioni digitali creano un ambiente nel quale 

passiamo porzioni sempre più grandi delle nostre vite 

La  nostra  vita  si  svolge  oggi  all'interno  della  permanente 
interazione con vari sistemi di comunicazione, raccolta, classificazione 
e autorizzazione dati fondati sulla intelligenza artificiale.  

Tramite 

il  digitale 

ci 

informiamo, 

comunichiamo, 

22

Il Metaverso tra utopie e distopie. Orizzonti e sfide della protezione dei dati 

apparteniamo  a  comunità,  compriamo  libri,  facciamo  la  spesa, 
costruiamo  e  manteniamo  relazioni,  ci  orientiamo  in  una  città 
sconosciuta, vediamo film, leggiamo i giornali, seguiamo la partita di 
calcio, ascoltiamo musica, riceviamo suggerimenti per la cucina, il 
tempo libero, il lavoro, teniamo o ascoltiamo lezioni, possiamo scrivere 
alla band preferita o al personaggio che stimiamo.  

Apprezziamo attraverso i like, valutiamo la reputazione di una 
persona, la condivisione di un'opinione e la qualità di una foto. Questa 
permanente interazione costituisce un ambiente nel quale passiamo 
porzioni  sempre  più  grandi  della  nostra  vita.  Circa  5  miliardi  di 
persone nel mondo sono oggi connesse a Internet e più di quattro 
miliardi sono attive sui social. È la più vasta comunità nella storia 
dell'umanità  che  vive  immersa  nello  stesso  ambiente.  L'ambiente 
digitale, il cyberspace, non è territoriale è meta-territoriale. Non è 
pubblico  né  privato,  può  coprire  il  territorio  di  tutti  gli  Stati  del 
mondo,  ma  sfugge  a  ciascuno  Stato.  Il  cyberspace  in  termini  di 
relazioni  sociali,  economiche  e  scientifiche,  affettive  è  il  quarto 
ambiente dell'umanità insieme alla terra, al mare e allo spazio.  

Il Metaverso estende il cyberspace, attraverso la creazione di 
piattaforme  tridimensionali  simili  tra  loro,  ma  ciascuna  dotata  di 
proprie specificità. 

 
Tesi 2. Il mutamento antropologico 
La produzione, come la creazione non è un processo a somma 
zero: io produco un oggetto, ma l’oggetto produce l’uomo, condiziona 
la sua antropologia, il suo modo di stare al mondo, il suo rapporto con 
gli  altri  e  con  il  mondo  esterno.  Così  è  stato  per  l'elettricità,  ad 
esempio, per l'automobile.  

Gli  antichi  prodotti  incidevano  certamente  sulla  vita  delle 
persone, ma non ne mutavano i caratteri di fondo. L’ambiente digitale, 
invece, sta trasformando la nostra antropologia.  

Tecnica, potere e diritti nel Metaverso - Luciano Violante

23

Dal 1997, data della messa in commercio del primo iPhone le 
forme  della  comunicazione  e  delle  informazioni,  del  gioco  e 
dell'apprendimento sono cambiate. È cambiato il rapporto tra mente, 
corpo, cultura, natura e società. Sta sorgendo un nuovo modo di essere 
persona umana, una nuova antropologia.  

Alcuni parlano di Homo sapiens 2.0: sono i nativi digitali, quelli 
nati  dal  2000  in  poi.  Alla  tipologia  però,  appartengono  anche  gli 
analogici immigrati come me, per esempio, la mia generazione. Nativi 
analogici che si sono convertiti all'uso digitale, a volte anche per loro 
parossistico. I nativi digitali e questi analogici immigrati, hanno tempi 
brevi  di  attenzione,  compulsano 
freneticamente  sull'iPhone, 
trasmettono messaggi, mettono like, comunicano con le emoticon.  

Nella ingenua convinzione di essere più liberi, questo tipo di 
sapiens smaterializza le relazioni sociali. Manda messaggi invece di 
parlare,  manifesta  la  sua  approvazione  con  un  like  e  la  sua 
disapprovazione con un’emoticon accigliato. Misura la reputazione 
propria e degli altri, non sulla base di proprie valutazioni, ma in base 
al numero di follower.  

Ogni  estensione  delle  possibilità  digitali  è  presentata  dal 
marketing come estensione della libertà. Consegue che Sapiens 2.0 
concepisce se stesso, come fascio inesauribile di diritti, senza doveri 
neanche nei confronti di se stesso.  

Il processo di smaterializzazione delle relazioni sociali già da 
tempo avviato attraverso i social, è incrementato dal Metaverso, con 
una  differenza.  Mentre  l'utente  dei  social  resta  del  mondo  fisico 
materiale, l'utente del Metaverso si sposta nel mondo immateriale 
creato dalla piattaforma, attraverso l'avatar.  

Il Metaverso ha un effetto disumanizzante perché prescinde dal 
tatto che nella nostra civiltà è un componente essenziale delle relazioni 
con l'altro. Stringere la mano, accarezzare e abbracciare sono gesti 
attraverso i quali l'umanità esprime da millenni, attraverso il corpo la 

24

Il Metaverso tra utopie e distopie. Orizzonti e sfide della protezione dei dati 

reazione con l'altro. La corporeità, che è fondamentale nell'esperienza 
umana, è sublimata dalle tecnologie del Metaverso.  

Scusate se vado un po’ oltre. Nella religione cristiana, Dio non è 
puro spirito, non è solo vista e udito, si fa carne e uomo attraverso il ﬁglio, 
il cui corpo è ferito e ucciso. La risurrezione successiva alla crociﬁssione è 
del corpo. Per veriﬁcare che sia proprio lui un discepolo gli tocca il corpo. 
La stessa religione assicura la risurrezione dei corpi dopo il 

giudizio universale, il corpo è essenziale alla civiltà umana.  

Oggi  non  siamo  in  grado  di  misurare  tutte  le  conseguenze 
antropologiche  della  decorporizzazione  dell'esperienza,  ma  sarà 
opportuno rifletterci. 

 
Tesi 3. “Homo filmans” e “homo sedens” 
Nel  2000  Giovanni  Sartori,  pubblicò  “Homo  videns”.  Lo 
ricorderete, a causa della televisione, sosteneva Sartori in questo libro, 
per la prima volta nella storia, l'immagine prevale sulla parola, mutando 
tanto la comunicazione quanto i meccanismi di comprensione tra gli 
esseri umani. Il predominio dell'immagine sulla parola, continuava lo 
studioso,  avrebbe  minato  il  cosiddetto  pensiero  astratto  e  l'attività 
simbolica propria dell'essere umano. Si sarebbe ridotta così la capacità 
di distinguere l'apparente dal reale e il vero dal falso.  

L'homo videns diventa sempre più incapace di formarsi una idea 
propria e riduce la propria libertà, perché assorbe il messaggio che gli 
viene dalla televisione. Una recente evoluzione dell'homo videns, questa 
è la mia ipotesi, è l'homo ﬁlmans che attraverso l’iPhone ﬁlma tutto: 
l'abbraccio con una personalità, un monumento, una scena che attira 
l’attenzione, se stesso in un determinato posto, un panorama, un animale.  
L'homo  videns  è  fermo,  seduto  in  poltrona  davanti  a  uno 
schermo che deve condividere con altri. L'homo filmans invece è solo, 
è un effetto della digitalizzazione della solitudine, la moltiplicazione 
delle solitudini. Non deve condividere con nessuno il proprio schermo 

Tecnica, potere e diritti nel Metaverso - Luciano Violante

25

e non può fermarsi. Si muove perché deve documentare la propria 
mobilità, la propria capacità di osservazione e la varietà, l'interesse dei 
luoghi  nei  quali  si  trova  e  delle  persone  che  incontra.  Nella  sua 
coscienza l’immagine rende eterno l'attimo. 

L'homo  filmans  è  un  narcisista  2.0.  Filma  per  attirare 
l'attenzione di chi riceverà le immagini ed è perciò costretto a stupire. 
Il filmans se assiste a un incidente, non soccorre il ferito ma lo filma. 
Perché essere presente è più importante che soccorrere.  

Il Metaverso introduce una variante più moderna dell'homo 
filmans:  l'homo  distans.  L'homo  distans  ha  un  rapporto  con  l'altro 
attraverso il Metaverso, è distante. Si allontana dal proprio corpo e 
resta distante dal corpo dell'altro, vive incellofanato. Si allontana dalla 
vita fondata sul tatto e sull'olfatto, altro importante carattere dell'essere 
umano.  L’esperienza  del  distans  è 
sul  packaging, 
sull’impacchettamento. 

fondata 

 
Tesi 4. L'inganno della disintermediazione 
Nella  cyber 

society, 

la 
disintermediazione. Non è in corso la cancellazione dei mediatori, è 
in corso la loro sostituzione. 

l'inganno  più  pericoloso  è 

I  vecchi  mediatori:  partito,  associazione,  chiesa,  famiglia, 
sindacato  si  presentavano  come  tali  sulla  scena  pubblica,  erano 
scalabili,  avevano  statuti  conoscibili.  I  nuovi  mediatori  non  si 
presentano come tali, non sono scalabili, non hanno visibili statuti. 
Microsoft, Amazon, Google ci danno a costi accettabili con efficienza, 
i servizi che ci sono indispensabili, che ci sono diventati indispensabili. 
In cambio consegniamo loro gratuitamente e liberamente tutti i nostri 
dati. Se gli stessi dati ci venissero chiesti dallo Stato, partirebbero cortei 
e campagne di stampa.  

È in corso una reintermediazione. I nuovi mediatori sono le 
piattaforme  che  orientano  la  nostra  vita  quotidiana,  in  misura 

26

Il Metaverso tra utopie e distopie. Orizzonti e sfide della protezione dei dati 

maggiore rispetto ai mediatori tradizionali. Conoscevo l'indirizzo, il 
numero di telefono, i dirigenti e gli addetti del mio partito, del mio 
sindacato,  della  mia  parrocchia.  Potevo  mettere  in  discussione  la 
leadership del partito e del sindacato, potevo candidarmi al loro posto, 
nella parrocchia no. Invece non ho l'indirizzo, il numero di telefono 
di Amazon né posso scalarlo.  
I rischi sono evidenti.  
Microsoft,  Google,  Amazon,  per  citare 

le  più  grandi 
piattaforme, controllano il 64% del mercato cloud infrastrutturale. 
Microsoft  ha  circa  il  90%  dei  sistemi  operativi  per  server  e  PC  e 
gestisce Office che è il pacchetto software più diffuso al mondo. Il 92% 
delle caselle di posta elettronica è gestito da Microsoft, Apple e Google. 
Sempre per deﬁnire il peso delle compagnie del digitale, ricordo 
che nel 1990 le prime 5 imprese USA, in termini di capitalizzazione, erano 
IBM, Exxon, General Electric, At&T, Philip Morris, nel 2020 erano 
Apple, Microsoft, Amazon, Alphabet, Facebook, tutte aziende del digitale.  
Nello  stesso  anno,  inoltre,  ciascuna  delle  5  compagnie 
tecnologiche valeva più delle 76 maggiori società energetiche messe 
insieme. Viviamo in un oligopolio. Gli oligopolisti hanno nelle loro 
mani, persone, imprese, Stati. Se girassero l'interruttore, il mondo si 
fermerebbe.  Questa  è  la  loro  forza.  Le  piattaforme  determinano 
l'opinione pubblica che appunto si costruisce sulle basi di informazioni 
ed  è  stata  tradizionalmente  formata  dai  corpi  intermedi,  i  partiti, 
sindacati, scuola, chiesa.  

Queste istituzioni oggi sono in difficoltà perché non riescono 
a reggere le trasformazioni sociali. Si è aperto un vuoto che oggi è 
colmato, non sempre positivamente, dalle informazioni fornite tramite 
le piattaforme social. I flussi di pensiero pilotati attraverso i social 
media  contano  più  delle  intelligenze  individuali.  Chi  governa 
l'ambiente  digitale,  ha  la  possibilità  di  decidere  non  solo  cosa 
compriamo, ma cosa pensiamo e come ci orientiamo nel mondo. 

Tecnica, potere e diritti nel Metaverso - Luciano Violante

27

Tesi 5. Le garanzie nella società digitale 
Una società evoluta deve proteggere le persone.  
La società digitale, ricorre ad un uso intensivo quasi parossistico 
della rete per condividere informazioni, dati e contenuti. Sono possibili 
l’anonimato,  l’identità  contraffatta,  le  identità  multiple  con  la 
possibilità di diffondere i contenuti senza che sia possibile risalire a 
una fonte che ne assuma la responsabilità o ne possa trarre legittimo 
giovamento.  L'anonimato  permette  di  discriminare  attraverso  il 
linguaggio d'odio, spesso con caratteri identitari, sino alla costituzione 
di comunità odianti, che si caratterizzano per azioni di denigrazione e 
di aggressione, sino al linciaggio digitale.  

Altra faccia della medaglia: l'anonimato permette a persone 
meno strutturate, con un'identità più fragile, di essere ugualmente 
presenti sulla scena pubblica, portando il loro contributo positivo al 
dialogo sociale.  

Il sistema deve poter espungere i primi tutelando l'espressività 

dei secondi, senza scivolare nello stato etico dei robot.  

L'obiettivo è la costruzione di una Civiltà digitale, capace di 
dare a ciascuno la piena consapevolezza delle possibilità, dei limiti e 
dei rischi per la propria libertà di scelta. Con questa espressione “civiltà 
digitale”  comprendo  il  complesso  degli  aspetti  culturali  e  sociali 
prodotti o condizionati dalla nostra società dall'intelligenza artificiale. 
Civiltà digitale, accentuo il peso del sostantivo digitale, vuol dire una 
condizione  umana  caratterizzata  dall'autonomia  dell’individuo 
nell’ambiente digitale e dal dominio dell'uomo sulla tecnica digitale; 
la  costruzione  dell'autonomia  e  del  dominio  della  persona 
sull'algoritmo è l'obiettivo da porsi nel presente per poter essere liberi 
nel futuro. 

 
 

28

Il Metaverso tra utopie e distopie. Orizzonti e sfide della protezione dei dati 

La vita online 
 
Guido Scorza 
 
Nel 2006, quando il Consiglio d’Europa ha deciso di istituire la 
internazionale  della  protezione  dei  dati  personali  era 
giornata 
inimmaginabile che, un giorno, una di queste giornate sarebbe stata dedicata 
a riﬂettere sull’impatto del metaverso sulla protezione dei dati personali. 

E  questo  benché  la  parola  metaverso  -  che,  per  inciso,  il 
correttore automatico di Word di Microsoft continua a sottolineare in 
rosso - già fosse stata coniata da diversi anni dallo scrittore cyberpunk, 
Neal Stephenson, nel suo Snow Crash. Nessuno, però, all’epoca, avrebbe 
potuto pensare che “metaverso” un giorno sarebbe diventata una delle 
parole più cercate su Google e un fenomeno studiato nelle università e 
dalle autorità di tutto il mondo. 

Quella che stiamo vivendo, d’altra parte, è una stagione della 
vita  del  mondo  senza  precedenti  nella  quale,  ormai  quasi 
sistematicamente, l’imprevedibile diventa realtà.  

Per convincersene basta rileggere poche righe di Homo deus, breve 
storia del futuro, uno degli ultimi libri di Yuval Noah Harari: “Per la 
prima volta nella storia si muore più per colpa degli eccessi alimentari 
che per la mancanza di cibo; la morte ci coglie più spesso in tarda età, 
per vecchiaia, che in gioventù, per malattie infettive; si cessa di vivere 
più facilmente per mano propria, con il suicidio, che a causa dei rischi 
connessi alla presenza di soldati, terroristi e criminali messi insieme”. 

In una manciata di anni, la previsione di Harari, per quanto 
attenta, rigorosa, e basata sui dati è stata letteralmente smentita dalla 
storia. Il mondo si è ritrovato prima a combattere contro una pandemia 
e, quindi, a vivere una guerra maledettamente simili a quelle del passato.  
Niente  di  cui  stupirsi,  quindi,  a  dispetto  della  sua 
imprevedibilità nel 2006, se oggi, in Italia, si è deciso di dedicare la 

La vita online - Guido Scorza

29

giornata internazionale della protezione dei dati personali proprio al 
metaverso sebbene consapevoli della circostanza che oggi in relazione 
al fenomeno manchi una definizione comune e non vi sia neppure 
certezza del fatto che il metaverso sia nato per restare con noi a lungo. 
L’attuale condizione di incertezza è descritta bene da una recente 
ricerca che racconta come quelli che pensano che il metaverso sia solo una 
moda passeggera siano esattamente la stessa percentuale di persone che 
ritiene  che  il  metaverso  sia  un  fenomeno  destinato  a  modiﬁcare 
radicalmente  quello  che  attualmente  chiamiamo  mondo  reale.  Guai, 
tuttavia, a non ricordare che - che si tratti di una moda o di una cosa seria 
nata per restare - già oggi il metaverso è un fenomeno ﬁnanziariamente 
rilevante che muove miliardi di dollari in tutto il mondo. 

Ma lasciatemi provare a introdurre questa sessione dei nostri 
lavori con due provocazioni che ruotano attorno alle poche certezze che 
mi pare di scorgere attorno a un fenomeno che a me pare ancora avvolto 
da una fitta coltre di nebbia e incertezze. 

 
Cominciamo dalle origini 
Il  mondo  intero  ha  scoperto  l’espressione  metaverso  e  ha,  di 
conseguenza, cominciato a parlarne solo il 28 ottobre 2021 quando Mark 
Zuckerberg, fondatore e CEO di Facebook, in una lettera aperta, ha 
scritto: “Siamo all’inizio di un nuovo capitolo per Internet, ed è anche 
un  nuovo  capitolo  per  la  nostra  azienda…il  metaverso  sarà  una 
piattaforma immersiva, un Internet incarnato che consente di stare dentro 
l’esperienza invece di guardarla dall’esterno”. E, contemporaneamente, 
Zuckerberg ha annunciato l’intenzione di ribattezzare Facebook, la sua 
creatura, proprio Meta. 

Il metaverso, dunque, è nato nel privato per il privato. Questo, 
almeno, a non ipotizzare che il CEO di una delle corporation che ha 
contribuito di più a cambiare il mondo un bel giorno non decida di 
cambiare  il  celeberrimo  nome  della  sua  azienda  e  di  annunciare  al 

30

Il Metaverso tra utopie e distopie. Orizzonti e sfide della protezione dei dati 

mondo una rivoluzione per pura filantropia. Che vinca o che perda - 
come suggerisce qualcuno - la sua scommessa Zuckerberg vedeva e, 
verosimilmente vede - a dispetto delle centinaia di milioni di dollari 
sin qui bruciati inseguendo la sua intuizione - nel metaverso una ghiotta 
opportunità di business. 

Niente di male, naturalmente, in questa circostanza. Tanto più 
che  nei  mesi  successivi,  in  tanti,  hanno  scelto  di  condividere  la 
scommessa e di investire nella progettazione, nello sviluppo e nella 
gestione di metaversi o, comunque, realtà tecnologiche immateriali 
chiamate metaverso. Che il metaverso sia nato nel privato per il privato, 
a me pare, un dato che deve suggerirci qualche riflessione. 

 
Ed ecco la mia provocazione 
Se internet che, si può dire, è nata nel pubblico per il pubblico 
-  prima  come  progetto  militare  e  poi  come  rete  aperta  per  la 
condivisione della ricerca - in una manciata di anni è stata letteralmente 
privatizzata  e  completamente  piegata  alle  ragioni  del  mercato,  il 
metaverso  o  i  metaversi  appaiono  destinati  a  nascere  o,  almeno,  a 
diventare ben presto, enormi mercati digitali di esperienze di vita, le 
più diverse e eterogenee. 

Ma se così è, allora, è verosimile che il metaverso o i metaversi 
altro non sarà che un enorme giardino privato o, magari, una sequenza 
di giardini privati i cui gestori detteranno, per contratto, le regole e, 
per questa via, decideranno cosa miliardi di persone possono fare o non 
fare, con buona pace delle leggi applicabili nei Paesi nei quali le persone 
in questione vivono. 

Non è, in questa prospettiva, inverosimile, che assisteremo a una 
sempre più rapida e efficace erosione dei poteri pubblici da parte dei 
poteri privati. Davanti a uno scenario di questo genere, inesorabilmente, 
dobbiamo  porci  una  domanda:  l’affermazione  del  metaverso  è 
compatibile con uno sviluppo sostenibile delle nostre democrazie?  

La vita online - Guido Scorza

31

È una domanda, per quel che mi riguarda, per ora senza risposta 

ma che, credo, in occasioni di questo genere bisogna porsi. 

 
Vorrei, poi, condividere con voi una seconda provocazione 
Per immergerci nel metaverso che, al di là delle tante incertezze, 
si prospetta multidimensionale e multisensoriale come un luogo-non 
luogo  “aumentato”  rispetto  all’internet  che  conosciamo,  servirà 
condividere più dati personali di quelli che oggi condividiamo per 
entrare  nella  dimensione  digitale  con  un  conseguente  incremento 
almeno  quantitativo  dell’ordine  di  grandezza  delle  questioni  da 
affrontare in termini di privacy. 

E dico volutamente questioni e non problemi perché credo che, 
anche questo giro di boa dell’innovazione, vada affrontato con laicismo 
e serenità, respingendo ogni tentazione che ci suggerisca di bloccare la 
trasformazione del mondo e di restare nella nostra comfort zone di 
uomini  che  hanno  già  fatto  abbastanza  fatica  a  imparare  a  vivere 
nell’ecosistema digitale di oggi e non sono pronti a un altro balzo in 
avanti e, invece, concentrandoci sull’esigenza di governare, orientare, 
promuovere uno sviluppo sostenibile del metaverso o dei metaversi che 
verranno. 

 
Ma non basta 
Per quel poco che si sa e si può intuire, il modello di business 
del  metaverso  sembra  destinato  a  essere  lo  stesso  dell’Internet  che 
conosciamo: semplificando dati contro servizi. 

Se così è, tuttavia, siamo alla vigilia di una sistematica, diffusa, 
penetrante - ben più di quella che stiamo già vivendo - mercificazione 
dei dati personali. 

Pagheremo sempre di più in dati e i prezzi saranno sempre più 
cari. Impossibile, in uno scenario di questo genere, non chiedersi quale 
possa essere o, anzi, debba essere la strada per governare questa deriva 

32

Il Metaverso tra utopie e distopie. Orizzonti e sfide della protezione dei dati 

e scongiurare il rischio che una incontrollata mercificazione dei dati 
personali non produca una svendita della dignità umana al miglior 
offerente e, soprattutto, non rischi di fare del diritto alla privacy un 
diritto per soli ricchi. 

Per carità, sul punto, è necessario essere laici e rifuggire qualsiasi 
tentazione  integralista  ma,  al  tempo  stesso,  non  si  può  neppure 
accettare passivamente l’idea che i dati personali siano scambiati sui 
mercati  globali  come  metalli  o  pietre  preziose  perché  i  dati  ci 
rappresentano e altro non sono se non rappresentazioni di noi nella 
dimensione digitale o nel metaverso che verrà. 

Serve identificare una strada percorrendo la quale il diritto dei 
contratti - e, al ricorrere di talune condizioni - quello dei consumatori 
possano  rafforzare  il  diritto  alla  privacy,  garantendo  all’interessato 
maggiore controllo sui propri dati personali. 

Si tratta, forse, di una tra le più impegnative sfide all’orizzonte. 
 
 
 
 
 
 
 
 
 
 
 
 
 
 

La vita online - Guido Scorza

33

Come abitare i mondi digitali? 
 
Maura Gancitano 
 

Il futuro è già arrivato.  
Solo che non è ancora uniformemente distribuito.  
(William Gibson) 

 
La realtà digitale è qualcosa di invisibile, eppure sta avendo un 
enorme impatto nelle nostre vite in questi anni. Sembra intangibile, 
inconsistente, eppure ci provoca emozioni, curiosità, dipendenza e ci 
passiamo la maggior parte delle nostre giornate.  

Ecco perché è fondamentale riflettere su ciò che sta accadendo, 
per  poter  abitare  consapevolmente  gli  spazi  esistenti  e  quelli  che 
verranno. Negli ambienti digitali possiamo trovarci tra persone molto 
simili a noi o diversissime, e questo crea grandi complessità da cui non 
possiamo sottrarci. 

Quello digitale è dunque uno spazio vero e proprio, ma con 
una cartografia difficilissima da definire. Non abbiamo mappe, eppure 
cresce forsennatamente, ci mettiamo dentro sempre più di noi, gli 
dedichiamo sempre più tempo.  

La sensazione forte è, tra l’altro, quella di essere in qualche 
modo  costretti  ad  abitarlo  e  di  non  poter  partecipare  alla  sua 
architettura. Sentiamo la giusta necessità di parlarne senza poter ancora 
descrivere un perimetro ben preciso di ciò che sarà, e ciò accade in 
particolare  rispetto  al  Metaverso  o,  come  sostiene  qualcuno,  ai 
Metaversi. 

Personalmente  mi  è  capitato  di  parlarne  presso  IED  Roma 
rispetto alle professioni creative, nell’ambito del turismo al BTO di 
Firenze e dell’oncologia toracica alla Fondazione Feltrinelli di Milano, 
per  citare  solo  3  esempi  recenti  tra  innumerevoli.  Di  Metaverso, 

Come abitare i mondi digitali?- Maura Gancitano

35

dunque,  si  sta  ragionando  in  contesti  molto  diversi,  in  cui  è  però 
possibile ritrovare lo stesso interesse e le stesse inquietudini.  

 
Il falso che si sostituisce al vero 
C’è  un  racconto  del  1940  che  può  aiutarci  a  riflettere  sul 
Metaverso:  si  tratta  di  “Tlön,  Uqbar,  Orbis Tertius”  di  Jorge  Luis 
Borges1. All’inizio del racconto viene riferito che Adolfo Bioy Casares, 
un amico di Borges che con lui aveva scritto molti racconti, ricordava 
che uno degli eresiarchi di Uqbar aveva giudicato gli specchi come 
diabolici. L’aveva letto su un’Enciclopedia in cui erano presenti quattro 
pagine in più rispetto a tutte le altre copie della stessa edizione, che 
trattavano del mondo di Tlön.  

Borges va alla ricerca di questo mondo e nel corso degli anni 
riesce a scoprire che Tlön è un paese completamente falso, inventato, 
messo in piedi da una comunità di biologi, poeti, chimici, metafisici, 
ingegneri, astronomi, pittori, moralisti, geometri, non per compiere 
una parodia né come gesto artistico o goliardico, ma per condurre 
all’esistenza  una  nuova  realtà  possibile,  creando  una  lingua  e  un 
differente  funzionamento  delle  cose.  Questo  gruppo  aveva  quindi 
scritto una voce dell’Enciclopedia, che nel corso del tempo diventa 
una storia immensa, completa, in quaranta volumi, che racconta un 
mondo finito e concluso, con una fisica, una biologia, una morale, una 
matematica totalmente diverse da quelle accettate dal pensare comune.  
Leggendo i frammenti ritrovati, a Borges appare chiaro che 
Tlön non possa esistere e sia tutta finzione, eppure non interrompe la 
ricerca e scopre che il progetto è nato nel Seicento, si è fermato per 
duecento anni e nell’Ottocento ha trovato nuova linfa e direzione. Nel 
1944, un reporter del quotidiano “The American” di NashviIle scova 
in  una  biblioteca  di  Memphis  i  quaranta  volumi  della  prima 

1) J. L. Borges, Finzioni, Adelphi, Milano 2003. 

36

Il Metaverso tra utopie e distopie. Orizzonti e sfide della protezione dei dati 

Enciclopedia di Tlön che ha nella stampa internazionale un’eco infinita. 
Gli  esseri  umani  credono  all’autenticità  della  fonte,  e  iniziano  a 
sostituire  le  proprie  conoscenze  con  quelle  fittizie:  cominciano  a 
credere all’esistenza del pianeta, le scuole adottano l’idioma primitivo 
di Tlön e sostituiscono tutto il sapere precedente con quello della 
nuova Enciclopedia. 

Il racconto si conclude con Borges che parla di sé stesso e del 
fatto che si trova all’Hotel de Adroguè e passa delle giornate quiete a 
rivedere un’indecisa traduzione quevediana, che non pensa di dare alle 
stampe, dell’Urn Burial di Browne.  

È  un  racconto  che  descrive  in  modo  esemplare  il  senso  di 
straniamento  rispetto  ai  cambiamenti  del  mondo  e  una  posizione 
intellettuale che molte persone hanno in questo momento anche nei 
confronti  del  Metaverso.  La  sensazione  è  che  la  complessità  della 
conoscenza si stia perdendo, insieme a una intelligenza novecentesca 
che sembra diventata incapace di descrivere il mondo. 

Eppure, sebbene sia estremamente comprensibile - non è un 
caso che il progetto filosofico che ho fondato con Andrea Colamedici 
nel 2015 si chiami proprio Tlon - forse non può più rappresentare una 
risposta esaustiva rispetto al mondo che viviamo.  

 
Gli irrisolti dell’umanità 
Se tornassimo a leggere i dialoghi di Platone, ci accorgeremmo 
che le questioni poste dal filosofo ateniese due millenni e mezzo fa non 
sono  poi  così  diverse  da  quelle  che  ancora  attraversano  il  nostro 
mondo, per quanto oggi la sua morfologia sia del tutto cambiata. 

Continuiamo  ad  agire  in  modo  muscolare,  continuiamo  a 
vedere delle nazioni che si fanno la guerra, osserviamo che il principio 
responsabilità elaborato da Hans Jonas nel 1979 può ancora - come 
allora - applicarsi alla possibilità di un conflitto nucleare. Il vero virus 
sembra  essere  quello  insito  nell’incapacità  umana  di  coesistere 

Come abitare i mondi digitali?- Maura Gancitano

37

pacificamente, più che in uno specifico dispositivo tecnologico. Ecco 
perché dobbiamo fare attenzione a non considerare il Metaverso, e 
anche i social network, come portatori esclusivamente di problemi 
nuovi: forse questi ambienti digitali stanno piuttosto evidenziando 
tutti i problemi che esistevano anche prima nel tessuto sociale.  

Il  processo  di  vetrinizzazione,  come 

lo  chiama  Vanni 
Codeluppi, e cioè il processo che ci porta a metterci in mostra - come 
se  fossimo  costantemente  in  vetrina  -  è  iniziato  con  il  passaggio 
avvenuto  dalle  piccole  comunità  alle  ampie  realtà  urbane,  che  ha 
cambiato  i  rapporti  sociali  e  la  percezione  di  sé.  Dalla  prima 
rivoluzione industriale in poi, gli individui sono passati da un contesto 
sociale  in  cui  il  riconoscimento  delle  persone  avveniva  in  una 
dimensione di fiducia reciproca - anche nelle loro diversità - a un 
mondo in cui l’Altro è un estraneo, qualcuno di cui non ci si può fidare 
e che non si fida di noi, ma a cui dobbiamo cercare di venderci, cioè 
di apparire appetibili.2 

Quello che è accaduto negli ultimi quattrocento anni di storia 
e di filosofia è stato un cambiamento essenziale dell'identità personale, 
del  modo  in  cui  costruiamo  le  nostre  giornate,  il  modo  in  cui 
intendiamo il lavoro.3 La filosofia ha avuto un ruolo fondamentale in 
questo cambiamento, diffondendo idee - si pensi anche solo alle opere 
di  John  Locke  e  Jean-Jacques  Rousseau  -  che  hanno  cambiato  il 
concetto  di  persona  umana,  ci  hanno  spinto  a  identificarci  con  il 
nostro nome e cognome e hanno contribuito alla creazione di una 
lunga serie di dispositivi.4 

2) V. Codeluppi, Vetrinizzazione. Individui e società in scena, Bollati Boringhieri, 
Torino 2021. 
3) Andrea Colamedici e Maura Gancitano, Ma chi me lo fa fare? Come il lavoro ci ha 
illuso: la ﬁne dell’incantesimo, HarperCollins, Milano 2023. 
4) Laurent De Sutter, Per farla ﬁnita con se stessi. Antimanuale di crescita personale, 
Tlon, Roma 2022. 

38

Il Metaverso tra utopie e distopie. Orizzonti e sfide della protezione dei dati 

Ho  molto  apprezzato  l’immagine  suggerita  dal  professor 
Sebastiano Maﬀettone che, per parlare dei nuovi ambienti digitali, parlava 
di un vino vecchio in botti nuove: stiamo assistendo a processi che sono 
iniziati molto prima dei Metaversi, ed è su questi che forse poi in fondo 
ci interroghiamo. In altre parole, la paura che abbiamo è forse il fatto che 
gli ambienti digitali, che sono intangibili perché non li possiamo toccare, 
sono ambienti in cui in realtà stiamo letteralmente “traslocando”.  

Ed è come se questo trasloco rappresentasse un modo estremo 
per tentare di nuovo di risolvere le questioni umane su cui da due 
millenni e mezzo non veniamo a capo. 

 
Le generazioni 
I mondi digitali, del resto, non appaiono a tutte le persone allo 
stesso modo. Dipende dalle caratteristiche, dalle possibilità, cioè da inﬁnite 
variabili umane. E dipende anche dalla generazione a cui si appartiene. 

Mi capita spesso di parlare dei condizionamenti sociali legati alla 
bellezza, all’aspetto ﬁsico, con persone della cosiddetta Generazione Z (i 
nati tra il 1995 e il 2010). Di solito racconto gli eﬀetti dei mezzi di 
comunicazione e rappresentazione generati tra l’Ottocento e il primo 
Novecento  (fotograﬁa,  riviste,  grande  distribuzione,  radio  e  poi 
televisione) per dare un'idea della storia che ci ha portato ai modelli 
attuali. Quando mi accade di parlare dei social network, noto che queste 
persone li vedono in modo molto diverso rispetto a me che sono una 
Millennial (cioè della Generazione Y, che indica i nati tra il 1981 e il 
1996), e che ho iniziato a navigare su internet molto giovane, ma ho 
comunque  imparato  e  ricordo  ancora  il  rumore  del  modem  che  si 
connetteva e una struttura digitale del tutto diversa. 

Il mio non può essere il punto di vista di chi ha iniziato a 
guardare i video su YouTube fin da piccolo, e questo credo sia utile 
per capire che se vogliamo comprendere cosa sono i mondi digitali, 
cosa potranno essere e come potremo abitarli, dobbiamo anche favorire 

Come abitare i mondi digitali?- Maura Gancitano

39

l’incontro tra queste differenti prospettive. Allo stesso modo, non è da 
escludere la prospettiva delle generazioni precedenti, che spesso viene 
silenziata  perché  sembra  incapace  di  comprendere  le  innovazioni 
perché ritenuta troppo vecchia. 

Al contrario, abbiamo bisogno di una visione molteplice, e 
quindi fare in modo che possano esserci più persone che diano più 
prospettive contemporaneamente, anche per rompere i pregiudizi che 
possiamo  avere  sulle  generazioni  in  gioco.  Abbiamo  l’idea,  per 
esempio, che i giovani siano i più dipendenti e i meno consapevoli dei 
rischi del digitale, ma credo che la verità stia nella complessità: è vero 
che ci sono dei rischi che non vedono - per esempio riguardo alla 
protezione dei dati - però io non credo che le giovani generazioni siano 
del tutto sprovvedute, anzi molto spesso si rendono conto di alcuni 
rischi in misura maggiore rispetto alle generazioni più grandi. È più 
facile che verifichino un’informazione, che non cadano nelle truffe 
online, che riescano a riconoscere la falsità di una certa comunicazione 
molto più in fretta, e questo è dovuto anche a una disinvoltura nell’uso 
dei dispositivi che anche solo la mia generazione non ha. 

Occorre, quindi, avere un po’ di carità interpretativa verso tutte 
le generazioni e i punti di vista, cercando di fare esperienza dei nuovi 
ambienti digitali prima di giudicarli e demonizzarli senza neppure 
averli conosciuti. 

  
L’alba dei nuovi dèi 
Il 19 ottobre del 2021, pochi giorni prima che Mark Zuckerberg 
annunciasse il passaggio da Facebook a Meta, è uscito per Mondadori 
L’alba dei nuovi dèi, un libro che ho scritto con Andrea Colamedici il 
cui sottotitolo avrebbe dovuto essere “Da Platone al Metaverso”5. 

5) Andrea Colamedici e Maura Gancitano, L’alba dei nuovi dèi. Da Platone ai big data, 
Mondadori, Milano 2021. 

40

Il Metaverso tra utopie e distopie. Orizzonti e sfide della protezione dei dati 

L'idea alla base era un'analogia tra la nascita della filosofia, 
come l’ha raccontata Giorgio Colli, cioè il fatto che fosse nata da una 
perdita  delle  certezze  e  della  Sapienza  precedente,  e  i  tempi  che 
stiamo vivendo.  

In  particolare,  il  passaggio  dall'oralità  alla  scrittura  ci 
sembrava molto simile a quello dalla scrittura al digitale che stiamo 
vivendo in questi anni.  

Si  tratta  sempre  di  una  crepa  da  attraversare,  che  ci  sta 
portando verso una conformazione sociale, personale, politica molto 
diversa rispetto al passato, e che in qualche modo ci sta portando a 
costruire dei nuovi dèi, cioè delle nuove forme-pensiero che sono 
estremamente legate al mondo digitale.  

Questo  “trasloco”  è  un  po’  ciò  che  racconta  il  romanzo 
American Gods di Neil Gaiman, in cui alcuni dèi del passato sono 
riusciti a sopravvivere al crepuscolo, e altri del tutto nuovi sono stati 
generati.  

Gli dèi sono delle forme che gli esseri umani costruiscono per 
percepire un senso trascendente delle cose, ma anche per dare un 
senso all'immanenza.  

Dall’uscita del libro abbiamo iniziato a parlare moltissimo di 
Metaversi, e abbiamo percepito emozioni contrastanti: una grande 
inquietudine oppure un grande entusiasmo acritico, per esempio da 
parte di chi si occupa di pubblicità e che vede un nuovo territorio 
da esplorare e attraverso cui guadagnare.  

Qualcuno  sostiene  che,  dato  che  non  possiamo  più 
permetterci una crescita infinita nel mondo fisico perché i nostri 
modelli di produzione e consumo sono insostenibili, dato che hanno 
prodotto  l'effetto  antropico  del  cambiamento  climatico,  nei 
Metaversi potremo al contrario crescere infinitamente, portando in 
quel luogo lo stesso modello di produzione consumo. 

Del resto, ciò che è digitale sembra intangibile e sostenibile, 

Come abitare i mondi digitali?- Maura Gancitano

41

ma  si  tratta  di  una  convinzione  errata,  dato  che  i  server  e  le 
infrastrutture necessarie a sostenere gli ambienti digitali hanno un 
effetto significativo sul cambiamento climatico6. 

Da un lato c'è grandissimo entusiasmo e grande corsa perché 
si tratta di un mercato, dall'altro c'è grande inquietudine, ma questa 
inquietudine molto spesso è comunque un'inquietudine acritica, cioè 
deriva dalla mancanza di esperienza. Mi è capitato spesso di trovarmi 
a  parlare  di  questi  temi  di  fronte  a  persone  che  esprimevano 
preoccupazione ma, chiedendo loro se avessero mai usato un visore 
VR (virtual reality), vedessi alzarsi solo un esiguo numero di mani. 
Nella  primavera  del  2022,  insieme  a  Andrea  Colamedici  al 
LabOratorio San Filippo Neri di Bologna abbiamo mostrato l’uso di 
un dispositivo del genere a una platea di qualche centinaio di persone: 
una ragazza sul palco indossava il visore e due manubri sulle mani, e 
le  altre  persone  osservavano  su  uno  schermo  quello  che  lei  stava 
vedendo. Le abbiamo somministrato un programma per imparare a 
muoversi,  afferrare  e  lanciare  oggetti,  e  alle  persone  sembrava  di 
osservare un neonato che faceva esperienza della realtà fisica e iniziava 
a capire come manipolare gli oggetti e come agire nel mondo.  

La mancanza di esperienza va colmata non per cambiare idea - 
alla fine dell’incontro le persone non erano meno scettiche di prima, 
forse  avevano  ancora  più  domande  -  ma  per  acquisire  una  reale 
consapevolezza. 

 
Il digitale come pharmakon 
A  questo  proposito  può  venirci  in  aiuto  la  nozione  di 
pharmakon, una vox media che indica contemporaneamente una cura 

6) Secondo il report Lean Ict – Towards Digital Sobriety, nel 2008, computer, 
dispositivi elettronici e infrastrutture digitali hanno contribuito per il 2% alle 
emissioni globali di CO2; nel 2020 al 3,7% e si prevede che toccheranno l’8,5% nel 
2025, pari alle emissioni di tutti i veicoli leggeri in circolazione. 

42

Il Metaverso tra utopie e distopie. Orizzonti e sfide della protezione dei dati 

e un veleno. Il digitale come pharmakon può darci sollievo, aiutarci a 
superare barriere e difficoltà pratiche, ma allo stesso tempo avvelenare, 
guastare e deturpare la nostra identità personale e il tessuto sociale. 
Nel Timeo, Platone ribadisce le posizioni ippocratiche della scuola di 
Cos  specificando  che  qualunque  farmaco,  persino  quelli  benefici, 
contiene dentro di sé tanto un principio curativo quanto uno velenoso, 
perché attiva un processo innaturale e interferisce nell’ordine delle 
cose,  anche  quando  agisce  per  «sanare»7.  Sembra,  in  effetti,  una 
descrizione perfetta delle tecnologie digitali.  

Nessuno di noi, di fronte a un pharmakon così potente, può 
prevedere esattamente gli effetti che avrà, ciò che appare chiaro e che 
essere degli apocalittici del tutto negativi - come era Borges - o essere 
entusiasti  acriticamente  negando  i  rischi  del  digitale  a  livello 
economico, di sovranità nazionale, di sovranità economica - come 
accade  spesso  nel  business  -  è  comunque  un  rischio.  L’idea  di 
pharmakon ci aiuta a descrivere la sensazione che ciò che abbiamo di 
fronte possa essere contemporaneamente cura e veleno. Questo non 
significa  non  prendere  posizione,  ma  cercare  di  osservare 
contemporaneamente idee che sono contrastanti ma sono irriducibili 
l'una all'altra. Ecco perché è più che mai necessario favorire e coltivare 
un  contraddittorio,  fare  in  modo  che  si  incontrino  punti  di  vista 
diversi  e  cercare  sempre  di  sperimentare  in  prima  persona  queste 
innovazioni, confrontandosi poi con prospettive diverse. Abbiamo la 
grande  opportunità  di  osservare  questo  cambiamento  e  di  agire 
collettivamente in una direzione che riteniamo giusta e umana. 

È necessario coltivare un dibattito e evitare il corso alla fallacia 
della brutta china (slippery slope) vedendo gli ambienti digitali come 
una pura degenerazione della realtà fisica, ma tenere insieme visioni 
contrastanti e irriducibili l’una all’altra. 

 7) Jacques Derrida, La farmacia di Platone, trad. it. Milano, Jaca Book, 1985, p. 80. 

Come abitare i mondi digitali?- Maura Gancitano

43

Il piano dell’etica 
La mia prima esperienza di Metaverso è stata durante le elezioni 
americane del 2020: leggevo molti articoli, seguivo quello che stava 
accadendo, e a un certo punto ho indossato il visore VR Oculus e sono 
andata in una stanza virtuale in cui mi sono trovata a seguire la diretta 
della CNN con persone che sostenevano Biden, Sanders e Trump e 
che stavano litigando.  

Non era come trovarmi in un pub della provincia statunitense, 
ma non era neppure come seguire la diretta della CNN in televisione o 
al computer. Era un’esperienza ancora diversa, in cui potevo percepire 
il coinvolgimento emotivo di quelle persone, senza però conoscere la 
loro identità fisica. Gli ambienti digitali ci offrono possibilità nuove e 
molteplici, ecco perché secondo me usare semplicemente le categorie 
di  positivo  o  negativo  rappresenta  comunque  un  limite.  Ci  sono 
molteplici esperienze che abbiamo a disposizione, ma alla fine quello 
che rimane è davvero la dimensione dell'etica cioè la dimensione della 
domanda rispetto a cosa è giusto fare. 

Concludo a questo proposito con un esempio pratico. In questo 
periodo si discute moltissimo di un’intelligenza artificiale, ChatGPT, 
acronimo  di  Generative  Pretrained  Transformer.  Si  tratta  di  uno 
strumento di elaborazione del linguaggio naturale (o Natural Language 
Processing)  che  utilizza  algoritmi  avanzati  di  apprendimento 
automatico per generare risposte simili a quelle umane all’interno di 
un discorso.  

Quando un utente inserisce un messaggio, ChatGPT elabora 
l'input  e  offre  una  risposta  pertinente  e  coerente  all’interno  della 
conversazione. Si tratta di una chat che in poche settimane è stata già 
usata da cento milioni di utenti nel mondo e promette di accelerare 
moltissimi processi, per esempio quelli di elaborazione di un testo 
scritto. Trattandosi di una versione ancora imperfetta, compie molti 
errori, porta con sé innumerevoli bias cognitivi e talvolta cita come 

44

Il Metaverso tra utopie e distopie. Orizzonti e sfide della protezione dei dati 

fonti degli studi scientifici inesistenti. Pensiamo quindi a uno studente 
che  decida  di  usare  ChatGPT  per  scrivere  un  paper  al  proprio 
professore universitario, per fare in fretta e evitare di doverlo fare da 
solo, per ingannare l’insegnante e avere la meglio su altri studenti, 
citando quindi delle fonti non verificate. Di chi sarà la responsabilità 
di quel lavoro, del chatbot o dello studente? Un esempio semplice per 
dire che il discrimine è sempre nell'azione umana.  

Alla fine ciò su cui dovremmo interrogarci è il piano dell'etica: 
ciò che ci rende agenti, cioè che ci permette di agire nel mondo in 
modo consapevole e responsabile 

 
 
 
 
 
 
 
 
 
 
 
 
 
 
 
 
 
 
 
 
 

Come abitare i mondi digitali?- Maura Gancitano

45

Antropologia del Metaverso 
 
Agostino Ghiglia 
 
Parlare, oggi, di metaverso è un po’ come discutere di internet 
negli anni settanta. Non tutte le previsioni di cosa sarebbe stato si sono 
rivelate vere.  

Eppure  internet  ha  determinato  una  serie  di  innovazioni 
tecnologiche rivoluzionarie, quali la capacità di consentire ai computer 
di comunicare tra loro su grandi distanze o quella di collegarsi da una 
pagina web all'altra. Innovazioni che, successivamente, sono state gli 
elementi costitutivi per realizzare le “strutture astratte” attraverso le 
quali navighiamo in rete: siti Web, app, social network. 

Cos'è  dunque  il  metaverso  o,  meglio,  cosa  sono  i  oggi  i 
metaversi?  Quali  sviluppi  possiamo  attenderci?  La  risposta  più 
adeguata è che i metaversi, oggi, non esistono e non so se esisteranno. 
Rappresentano una suggestione, un’applicazione della realtà aumentata 
immersiva, una suadente idea commerciale distante anni luce, nel suo 
appealing positivo, dal mondo distopico e surrealmente mercantilistico 
creato da Stephenson in “Snow Crash”. 

Taluni potrebbero obiettare: «ma come? Non esistono già?» 
citando,  quali  esempi,  World  of  Warcraft,  un  mondo  virtuale 
persistente  in  cui  i  giocatori  possono  acquistare  e  vendere  beni; 
Fortnite  che  offre  esperienze  virtuali  come  concerti  e  mostre.  Si 
potrebbe,  ancora,  controbattere  che  esistono  141  mondi  virtuali 
esistenti, di cui 62 già liberamente accessibili, persistenti (ossia che 
esistono  in  maniera  indipendente  dalla  presenza  o  meno  di  un 
soggetto)  economicamente  attivi,  dotati  di  grafica  3D  e 
interoperabili. 

È davvero tutto questo il significato di metaverso? Si tratta di 
una nuova tipologia di videogiochi arricchita di un visore e di due  

Antropologia del Metaverso - Agostino Ghiglia

47

joystick avanzati? O della possibilità di scambiare NFT o acquistare 
beni mobili o immobili virtuali? 

I metaversi, a mio avviso, sono, attualmente, una visione di 
come potrebbe essere il futuro nel quale la nostra vita personale e 
commerciale  verrebbe  condotta  digitalmente, 
in  parallelo  (o 
sostitutivamente) con le nostre vite nel mondo fisico. 

A fronte di tale premessa, è lecito chiedersi se i colossi del Big 
Tech  ci  stiano,  di  fatto,  accompagnando  -  o  spingendo  -  verso  la 
profezia zuckerberghiana di un nuovo “sistema operativo” che voglia 
porsi  alla  base  delle  nostre  esistenze;  ovvero  verso  l’unica  realtà 
ammessa: quella virtuale. Chissà poi se, allontanandoci dalla nostra 
residenza  sulla  Terra,  codesta  “non  realtà”  riveli  anche  una  realtà 
virtuale  eterna  (in  Snow  Crash  gli  avatar  demoni  trascinavano  in 
gallerie sotterranee gli avatar deceduti.) 

agognata, 

Di  fronte  a  questo  scenario  di  potenziale,  e  da  taluni 
commercialmente 
“progressiva  dismissione”  della 
dimensione umana - dove la digitalizzazione derealizza e disincarna il 
mondo - credo sia urgente maturare uno sguardo maggiormente critico 
rispetto a elogi neo dogmatici e troppo semplicistici dei Metaversi; 
elogi che offuscano il potenziale rischio di questa distopia del post-
umano: vale a dire il buco nero dell’online che ingloba la realtà offline, 
la vita in quanto tale. 

Come conseguenza di questa migrazione della mente verso il 
regno  virtuale,  il  mondo  reale  diventa  più  inconsistente.  Le 
informazioni fanno sbiadire i contorni stabili degli oggetti e, con la 
loro fuggevolezza, ci lasciano senza l’appiglio del contatto tangibile 
con la realtà. Già ai giorni nostri la progressiva immersione nella realtà 
virtuale (che precede di quasi vent’anni l’idea del metaverso) rischia 
di farci diventare ciechi di fronte alle cose silenziose, poco appariscenti, 
a quelle per così dire eccessivamente ordinarie e abituali ancorché 
vivide e reali. Non dobbiamo, ovviamente, pensare a noi in questa sala 

48

Il Metaverso tra utopie e distopie. Orizzonti e sfide della protezione dei dati 

ma ai giovanissimi che trascorrono, attraverso i loro apparecchi sempre 
più  smart,  1/3  della  loro  vita  nella  virtualità  e  distanza  di  app  e 
piattaforme, di social, di giochi, di challenge… 

Le cose reali correranno il rischio di rimanere sullo sfondo della 
nostra attenzione ma sono le stesse cose reali che ancora ci consentono 
di ancorarci all’Essere. Come ci ricorda, infatti, il filosofo tedesco 
Heidegger, siamo alienati dal cosmo perché "abbiamo dimenticato 
l'Essere".  Consumiamo  e  produciamo  più  informazioni  che  cose. 
Come cacciatori di informazioni, abbiamo più fame di dati che di 
oggetti.  La  realtà  viene  derubata  della  sua  presenza  perché 
l'informazione 
realtà.  L'aumento  virtuale 
dell'esperienza potrebbe dunque causare il definitivo degrado della 
Realtà o, peggio, dell’Umanità? Una domanda volutamente parossistica 
ma la tecnologia non può essere una via di fuga dalla nostra esistenza 
e dalle sue emozioni e sentimenti, positivi o negativi che siano. 

stessa  dissolve 

la 

Possiamo,  quindi,  davvero  affermare  che  questa  meta-
rivoluzione sia una svolta progressista? O potrebbe essere, invece, la 
transizione totale in un mondo orwelliano molto più evoluto? Questi 
strumenti, queste applicazioni, salvano o distruggono, ci avvicinano o 
ci allontanano in quanto esseri sociali? Ci ancorano alla realtà o ci 
allontanano da essa? 

Qual  è  il  punto  di  equilibrio  tra  un  progresso  che  può 
migliorare alcuni aspetti delle nostre vite e una conservazione che può 
preservare la nostra umanità? 

Di  fronte  a  questi  numerosi  interrogativi  e  alle  allettanti 
promesse romanzate del meta-uomo, ritengo che abbiamo il dovere - 
per quanto possa sembrare contraddittorio - di mantenere il digitale 
radicato nella dimensione terrestre, ideale, etica, culturale del tangibile. 
L’accelerazione digitale, nel virtuale, rischia di condurci verso una 
progressiva dimensione di disabilitazione corporea, di analfabetismo 
funzionale portato all’estremo. D’altra parte quanti di noi, sotto i 40, 

Antropologia del Metaverso - Agostino Ghiglia

49

riescono  ancora  a  scrivere  con  una  grafia  che  consentirebbe  una 
sufficienza alle scuole elementari? Come il caos informativo ha gettato 
nell’inquietudine  il  nostro  sistema  cognitivo  (siamo  sempre  più 
bersaglio  di  informazioni  che  non  siamo  in  grado  di  discernere, 
selezionare) così la virtualità aumentata potrebbe rendere monco parte 
del nostro sistema sensoriale ed esistenziale. 

Per  quanto  la  tecnologia  sia  (stata)  benefica,  nelle  sue 
innumerevoli applicazioni, per il progresso umano e il miglioramento 
delle nostre vite, non dobbiamo mai dimenticare che al centro c’è e 
dovrà sempre esserci l’essere umano. Banale ma non scontato se si 
sottolinea il concetto di essere umano senza sostituirlo con quello di 
utente, consumatore, utilizzatore. 

Se  condividiamo  la  premessa  la  tecnologia  è,  quindi,  uno 
strumento della nostra stessa creazione, l'estensione protesica dello 
stato dell'anima umana nella matrice dell'esistenza. Eppure, pare che 
l’essere  umano,  a  causa  di  un’imperante  immersione  tecnologico-
virtuale,  rischi  di  smarrire  il  proprio  potere  di  agire,  la  propria 
autonomia decisionale, il proprio libero arbitrio nel confronto con un 
nuovo mondo sempre più complesso in cui, ora dopo ora, si amplia lo 
iato tra realtà e verità. Per tornare ai metaversi, chi sta decidendo, ad 
esempio, di condurci, per mano e con il nostro consenso, all’interno 
di essi? E in che modo? Sicuramente attraverso l’influenza culturale, 
l’informazione mirata, la curiosità della novità di cui tutti parlano in 
maniera  inversamente  proporzionale  alla  conoscenza  della  stessa: 
catturando  l’immaginazione  si  prepara  il  terreno  -  modificando 
percezioni e valori - al nuovo modello vitale e giuridico che si vuole 
“suggerire”. 

Fin dalla notte dei tempi sono stati molto rari i casi in cui il 
diritto ha regolato in anticipo specifici comportamenti umani non 
ancora verificatisi ma solo percepibili all’orizzonte. 

Di regola, la produzione normativa è l’effetto conseguente ad 

50

Il Metaverso tra utopie e distopie. Orizzonti e sfide della protezione dei dati 

una causa scatenante costituita dall’emergere di condotte nuove che 
risulta necessario disciplinare in senso positivo o negativo. 

In  questo  scenario,  invece,  il  diritto  -  a  prescindere  dai 
metaversi ma semplicemente per l’incedere ipersonico dell’era digitale 
- dovrebbe impegnarsi per stare al passo con essa e l’etica dovrebbe 
invece arrivare prima della regolazione giuridica. L’etica, infatti, deve 
essere in grado di leggere i terreni antropologici fondamentali, ovvero 
quello che riguardano i tratti comuni delle società, tanto da esserne 
ineludibili:  educazione,  lavoro,  cura,  ecc. Temi  dove  accelerazione 
tecnologica ed incidente potenziale si rincorrono continuamente e 
ossessivamente.  

Per  non  parlare  della  necessità,  da  parte  dell’etica,  di 
comprendere  le  mutazioni  sociali  educando  a  non  ragionare  per 
idealtipi stereotipati o indotti per fini commerciali. 

Nell’era digitale, insomma, la tecnologia deve continuare il suo 
processo di incessante sviluppo e miglioramento con i tempi che le 
sono propri mentre il diritto deve fare in modo di ridurre le distanze 
tra  il  momento  in  cui  emerge  la  necessità  di  dare  specifica 
regolamentazione ai fenomeni nuovi (cui non è possibile applicare 
analogicamente vecchi precetti normativi) e quello in cui il legislatore 
provvede davvero. 

Tutto  ciò  per  non  consentire  ai  grandi  player  del  mercato 
tecnologico  di  autostabilire,  tra  inerzie,  indifferenze  e  ritardi  dei 
legislatori, i termini per i propri interessi commerciali, creando un 
nuovo diritto e un nuovo sistema di vita a loro uso e consumo. 

Le emergenti potenzialità dei metaversi sono prevalentemente 
possedute  e  sviluppate  dai  loro  creatori.  Tali  aziende  cercano  di 
fabbricare  la  percezione  che  il  metaverso  e  le  sue  innumerevoli 
gemmazioni  debbano  essere  un  mondo  nuovo  e  futuristico  e, 
soprattutto, che ce ne sia bisogno. Ma le storie del metaverso saranno 
reali? Saranno le nostre. Oppure sarà solo un gioco? 

Antropologia del Metaverso - Agostino Ghiglia

51

Avviandomi  a concludere, l’evoluzione del “nuovo universo 
parallelo” e dei suoi potenziali rischi e interessi, deve trovare un argine 
in un’approfondita e costante interazione interdisciplinare che non 
può  limitarsi  al  solo  settore  del  diritto  ma  deve  comportarne 
l’interazione con quelli dell’etica, della filosofia e della scienza. Si 
potranno , conseguentemente, maturare serie riflessioni su quanto di 
“virtuale” possono permettersi gli individui (non i colossi tecnologici) 
per poter avanzare e prosperare; per favorire lo sviluppo della società 
della partecipazione, sfruttando al meglio l’innovazione e il progresso 
tecnologico e i conseguenti effetti economici e sociali. 

L’idea  che  sia  possibile  un  metaverso  aperto,  progettato  by 
design  per  il  rispetto  dei  principi  di  sicurezza,  trasparenza, 
minimizzazione e legittimità dei trattamenti dei dati, a presidio della 
tutela  dei  diritti  digitali  e  dei  valori  fondamentali  di  dignità, 
autonomia e libertà, non sembra facilmente conciliabile, al momento, 
con  i  piani  dell’industria  tecnologica,  impegnata  in  investimenti 
massicci e business plan sofisticati per accaparrarsi la governance del 
mondo  virtuale;  piani  ed  investimenti  potenzialmente  forieri  di 
asimmetrie di potere, vulnerabilità tecnologiche, costi di esclusione e 
discriminazioni abusive. 

Tornando al tema principe di questa giornata europea sulla 
protezione dei dati personali, ritengo che le tecnologie per loro stessa 
natura siano neutre e non siano realmente distopiche o utopiche. Lo 
potrebbero essere, però, le persone, le aziende, gli interessi incalcolabili 
ad esse sottesi. 

Affinché il metaverso, dunque, se ci sarà, non sia controllato e 
condotto  solo  dagli  interessi  di  enormi  imprese  commerciali, 
dobbiamo  progettarlo  per  gli  esseri  umani,  non  per  gli  utenti.  Le 
maggiori aziende tecnologiche stanno investendo enormi somme di 
denaro nella creazione di ultraversi la cui caratteristica principale sarà 
la fusione tra il mondo virtuale e quello fisico.  

52

Il Metaverso tra utopie e distopie. Orizzonti e sfide della protezione dei dati 

Permettere questa possibilità è una delle conseguenze meno 
ovvie e indolori: i metaversi - nelle loro molteplici estrinsecazioni-
mirano infatti a funzionare come le nostre menti e non solo tramite 
esse.  

Tale  capacità  rende  il  metaverso  stesso  una  tecnologia 
incomparabilmente diversa rispetto a quelle che l’hanno preceduta. Se 
la televisione e i social media sono tecnologie persuasive, per la loro 
capacità  di  influenzare  gli  atteggiamenti  e  i  comportamenti  delle 
persone, il metaverso è invece una tecnologia trasformativa, capace di 
modificare ciò che le persone pensano che sia la realtà. Per raggiungere 
tale obiettivo le tecnologie del metaverso hackerano diversi meccanismi 
cognitivi chiave: l'esperienza di essere in un luogo e in un corpo, i 
processi di sintonizzazione e sincronia cervello-cervello e la capacità 
di sperimentare e indurre emozioni.  

Chiaramente, queste possibilità definiscono scenari totalmente 
nuovi con esiti positivi così come negativi. Educare noi stessi sulle sfide 
che l’evocato “nuovo mondo” potrebbe presentare è una necessità. Ciò 
richiede un approccio "umano", integrato e multidisciplinare con tutti 
i soggetti interessati, a cominciare dagli Stati, a livello sovranazionale. 
Il metaverso che, trent’anni fa, lo scrittore di fantascienza Neal 
Stephenson ha raffigurato in “Snow Crash” era una via di fuga in un 
mondo virtuale alternativo dal paesaggio infernale della Los Angeles 
del  21°  secolo.  Il  personaggio  principale  del  romanzo,  Hiro 
Protagonist, viveva in un container, lavorava come autista di pizze e 
come agente di una sorta di CIA post moderna e combatteva (anche 
con  la  sua  katana  reale)  in  un  brutale  mondo  anarco-capitalista, 
sfigurato da monopolisti minacciosi, in balia di un irreversibile collasso 
economico e degrado ambientale.  

Ma quella è solo fantascienza… 
Dobbiamo, dunque, lavorare sin da ora, per assicurarci che la 
fantascienza rimanga tale e utilizzare la tecnologia per migliorare la 

Antropologia del Metaverso - Agostino Ghiglia

53

“realtà" e non solo e necessariamente per “aumentarla” modificandola, 
continuando a favorire una connessione REALE con le persone e il 
mondo che ci circonda. Questo è ciò per cui noi umani siamo nati, il 
risultato di due milioni di anni di evoluzione. 

Alcuni potrebbero obiettare che, allora, dovremmo temere e 
frenare  lo  sviluppo  tecnologico  e  tornare  a  uno  stile  di  vita  più 
semplice. Ma il passatismo e la paura dell’evoluzione, del futuro, del 
progresso, non possono essere la risposta in una sorta platonico “mito 
della caverna” all’incontrario. 

La tecnologia deve essere utilizzata per ottimizzare le esperienze 

umane, per farci vivere meglio la vita fisica, non per sostituirla… 

 
 
 
 
 
 
 
 
 
 
 
 
 
 
 
 
 
 
 
 
 

54

Il Metaverso tra utopie e distopie. Orizzonti e sfide della protezione dei dati 

Neuroscienze del Metaverso 

 
Giuseppe Riva  
 
Ringrazio Agostino Ghiglia per questa lunga ma appassionante 
prolusione, che introduce un tema critico che è quello dell'antropologia 
del Metaverso.  

Io sono uno psicologo e vi racconterò le mie riflessioni da due 
punti di vista. Quello italiano, da Milano all’Università Cattolica dove 
sono il direttore dello Humane Technology Lab, un laboratorio che ha 
come obiettivo proprio quello di analizzare l'impatto della tecnologia 
sull'esperienza umana. Quello internazionale visto che sono anche il 
presidente  dell'Associazione  internazionale  di  cyberpsicologia,  un 
gruppo di ricercatori - 250 in tutto il mondo - che sta lavorando proprio 
sul Metaverso per cercare di capire che cosa è e cosa sarà.  

Perché  in  effetti  che  cosa  sarà  il  Metaverso  ancora  non  lo 
sappiamo.  Ho  preparato  qualche  slide  perché  parlare  a  distanza  è 
sicuramente meno efficace che parlare davanti al pubblico e in questo 
modo spero di condividere con voi una serie di riflessioni che spero 
possano essere interessanti.  

Neuroscienze del Metaverso - Giuseppe Riva

55

Che cos'è il Metaverso da un punto di vista psicologico? Da un 
punto  di  vista  psicologico  il  modo  più  semplice  per  descrivere  il 
Metaverso, al di là di quello che abbiamo visto ﬁno a oggi, è descriverlo 
come un'evoluzione del web. Passiamo dal web 2D “io vedo da fuori” - 
quello classico a cui siamo abituati sullo schermo di un computer - a un 
web 3D in cui “io sono dentro”. Allo stesso tempo da un web statico - 
come quello che siamo abituati a vedere quotidianamente - entriamo in 
un web dinamico e permanente.  

In particolare, questa permanenza porta la realtà ﬁsica a fondersi 
dal punto di vista esperienziale con quella digitale. È l'esperienza del 
“phygital” di cui parlava all'inizio Pasquale Stanzione, che secondo me è 
in eﬀetti la vera novità del Metaverso accanto al senso di presenza. Negli 
ultimi mesi ho girato diversi laboratori in tutto il mondo e, in eﬀetti, la 
cosa che colpisce di più chi sperimenta il Metaverso è proprio il fatto di 
“essere dentro”. Non sono più uno spettatore, ma sono all'interno di 
un'esperienza digitale. È qualcosa di veramente diﬃcile da immaginare 
se non lo si prova, però in eﬀetti è così.  

Ma se il Metaverso fosse un flop? La verità è che oggi il Metaverso 
non esiste veramente. Lo hanno detto diversi relatori, ma in effetti 
avendo provato quello che c'è nei laboratori, e le tecnologie che oggi 

56

Il Metaverso tra utopie e distopie. Orizzonti e sfide della protezione dei dati 

sono disponibili, quello che noi vediamo è solo un pallido riflesso del 
Metaverso che sarà. 

 
Mi ricorda un po’ il mondo della televisione degli anni ‘50. 
Negli anni ‘50 il medium dominante era il cinema e nessuno pensava 
che  vedere  qualcosa  in  televisione  -  medium  emergente  -  su  uno 
schermo piccolo - 17 pollici - avrebbe avuto senso. Un televisore 
costava  parecchi  soldi,  non  c'erano  contenuti,  non  c'erano 
programmi, non c'erano canali... Eppure sappiamo com'è finita.  

Ciò  che  ha  fatto  la  differenza  è  stata  la  creazione  di  nuovi 
contenuti e un potenziamento significativo dello sviluppo tecnologico.  

Neuroscienze del Metaverso - Giuseppe Riva

57

In effetti, quello che ho visto in questi mesi è che la quantità di 
investimenti  e  di  laboratori  che  stanno  lavorando  sul  Metaverso 
cominciano ad essere tanti. Noi conosciamo, abbiamo detto, il lavoro 
di Meta. Ma non c’è solo Meta… Apple ha oltre 1000 persone che in 
questo momento stanno lavorando al proprio casco di realtà virtuale. 
Microsoft  ne  ha  circa  1800  che  stanno  lavorando  per  integrare  il 
pacchetto Office nel Metaverso. Sono cifre enormi. Tutti i dati che 
abbiamo a disposizione ci dicono che nel 2025 si potrebbero raggiungere 
100 miliardi di dollari di investimenti. Tenete presente che per mandare 
l'uomo sulla luna, la NASA ha speso 26 miliardi di dollari a cifre attuali. 
Quindi è inevitabile che il Metaverso ci sarà. È solo una questione di 
tempo. Il problema però è: perché tanti investimenti sul Metaverso?  

Dal punto di vista psicologico quello che non si dice quasi mai 
- ma che in effetti è una delle spiegazioni per capire quello che sarà il 
Metaverso - è che il Metaverso funziona in modo simile alla nostra 
mente. Quando pensiamo al funzionamento della nostra mente, di 
solito, la metafora che utilizziamo è quella del computer. In realtà, le 
scienze cognitive da una decina di anni hanno cambiato metafora.  

Quello che ci dicono le scienze cognitive è che la nostra mente 
è una macchina simulativa che cerca di prevedere le minacce e quello 

58

Il Metaverso tra utopie e distopie. Orizzonti e sfide della protezione dei dati 

che  succederà  prima  che  ti  possa  capitare,  in  modo  da  riuscire  a 
sopravvivere in un ambiente sempre più complesso.  

In altre parole, quello che fa il nostro cervello è costruire una 
simulazione  del  corpo  e  dello  spazio  circostante.  Questa  capacità  di 
simulazione è ciò che guida le nostre intenzioni e il nostro comportamento 
nel mondo. Questa capacità di simulazione di fatto è ciò che ha permesso 
all'uomo di essere sempre un passo in avanti, di immaginare, di sognare. 
La capacità di avere delle intenzioni nasce proprio dalla capacità di vedere 
non solo quello che c'è, ma quello che sarà. E non sono solo sogni, ma è 
la capacità di pianiﬁcare e organizzare il proprio destino.  

Neuroscienze del Metaverso - Giuseppe Riva

59

Il  Metaverso  funziona  più  o  meno  allo  stesso  modo.  Dal 
punto di vista organizzativo, il Metaverso infatti è un sistema che 
cerca  di  prevedere  le  conseguenze  sensoriali  dei  movimenti 
dell'utente (quello che fa l'utente) e cerca di riprodurre l’esperienza 
utilizzando il potere della tecnologia.  

Più il modello della realtà virtuale, della realtà aumentata è 
simile al modello che il cervello utilizza per descrivere la realtà, più 
il  soggetto  si  sente  presente  all'interno  del  mondo  della  realtà 
virtuale. Questo è il grande potere del Metaverso, cioè la capacità di 
ingannare la nostra mente.  

Prima Sebastiano Maffettone parlava della capacità onirica del 
Metaverso. In effetti possiamo dire che è così. Così come il sogno è 
in grado di riprodurre meccanismi simulativi che il soggetto utilizza 
nella realtà, così fa il Metaverso.  

 Ma perché allora usare il Metaverso?  
Uno dei grandi vantaggi del Metaverso, dal punto di vista del 
marketing e della pubblicità, è che se il Metaverso funziona come 
la nostra mente, analizzando il Metaverso è facilissimo capire chi 
siamo.  

Dall’analisi dei numerosi studi disponibili emerge chiaramente 

60

Il Metaverso tra utopie e distopie. Orizzonti e sfide della protezione dei dati 

come analizzando il comportamento verbale e non verbale dell’utente 
e il suo comportamento all'interno del Metaverso riusciamo a sapere 
tutto su di lui. Riusciamo a capire la personalità, i gusti personali, le 
emozioni che sperimenta.  

Quindi è ovvio che, dal punto di vista della capacità di analisi 
e di controllo, il Metaverso porta al limite estremo il potenziale di 
analisi dei social media.  

I social media già fornivano una serie di informazioni rilevanti 
sui  soggetti,  ora  nel  Metaverso  il  soggetto  addirittura  diventa 
trasparente. Semplicemente vedendo quello che il soggetto fa, senza 
bisogno  di  fare  nient'altro,  guardando  i  suoi  movimenti  oculari, 
neanche i movimenti del corpo o dell'avatar, posso capire quello che 
lui è e fa. Questo chiaramente richiede dei meccanismi di protezione. 
Perché di chi sono le informazioni nel Metaverso nel momento in 
cui io mi comporto e agisco all'interno di questo nuovo ambiente 
digitale?  

L'altro  elemento  che  chiaramente  offre  il  Metaverso  è  un 

sistema persuasivo, come non ce ne sono stati mai prima.  

I social media hanno reso possibili le fake news, che sono già 

in grado di modificare il comportamento degli utenti.  

Neuroscienze del Metaverso - Giuseppe Riva

61

Attraverso il Metaverso, possiamo andare oltre: creare delle fake 

news in cui possiamo essere presenti.  

Le  fake  news  non  sono  più  notizie  ma  esperienze  e  queste 
esperienze  possono  modificare  in  maniera  significativa  i  nostri 
atteggiamenti e le nostre emozioni.  

Per cui il Metaverso ha due grandi rischi: la capacità di rendere 
visibile tutte le caratteristiche dell’utente - personalità, valori, interessi 
- alle società che operano nel Metaverso e un potere persuasivo di 
dimensioni mai viste all'interno del mondo della tecnologia.  

Lo  diceva  prima  Agostino  Ghiglia:  “Dalla  dimensione 
persuasiva siamo quasi a una dimensione trasformativa”, cioè riusciamo 
a rendere il soggetto in grado di credere in tutto ciò che vede.  

Perché  quello  che  vede  lo  sta  sperimentando  direttamente. 

Tuttavia non sono solo negativo in relazione al Metaverso.  

Penso  che  il  Metaverso  possa  anche  essere  molto  utile  per 
cercare di rimediare a uno dei grandi problemi dei social media oggi, 
cioè la trasformazione del senso di comunità.  

 
Negli  ultimi  anni  ho  studiato  molto  cosa  rende  tale  una 

comunità.  

62

Il Metaverso tra utopie e distopie. Orizzonti e sfide della protezione dei dati 

E in effetti quello che sappiamo dagli studi delle neuroscienze 
è che le caratteristiche centrali delle comunità fisiche che hanno 
permesso l'evoluzione dell'uomo, (la comunità nasce e si sviluppa 
all'interno di un luogo attraverso la relazione tra i membri della 
comunità, che progressivamente si avvicinano e lavorano insieme), 
oggi vengono chiaramente messe in discussione dalla diffusione dei 
social media, con effetti antropologici molto forti.  

Possiamo affermare che da una parte i luoghi sono un elemento 
fondamentale della nostra identità, e questo le neuroscienze lo hanno 
sempre sottolineato.  

In particolare abbiamo dei neuroni specifici, i neuroni Gps, che 

si attivano quando noi siamo nei luoghi.  

E questi luoghi definiscono la nostra identità, per cui la mia 
identità è definita dai luoghi che frequento: sono professore perché 
sono all'università, sono lavoratore perché sono in ufficio.  

Quando  i  luoghi  non  ci  sono,  io  mi  sento  senza  una  parte   

di me.  

L'abbiamo sperimentato quando con la pandemia siamo dovuti 
rimanere a casa e la mancanza dei luoghi ci ha fatto sentire in qualche 
modo privi di identità.  

Neuroscienze del Metaverso - Giuseppe Riva

63

Le comunità fisiche poi consentono alle persone che sono al 

loro interno di avvicinarsi, di ridurre le distanze.  

Sappiamo che uno dei problemi più grossi dei social media, 

oggi, è proprio la difficoltà del confronto.  

E questo è facilitato nelle comunità fisiche perché ci sono dei 
neuroni particolari, i neuroni specchio, che riescono a farci capire le 
emozioni che l'altro prova e, provando le stesse emozioni dell’altro che 
abbiamo davanti, ovviamente il nostro approccio nei suoi confronti 
cambia.  

64

Il Metaverso tra utopie e distopie. Orizzonti e sfide della protezione dei dati 

L'ultimo grande potere delle comunità fisiche è che permettono 

la sincronizzazione tra più menti.  

Noi sappiamo che nel mondo dei computer il calcolo parallelo 

aumenta significativamente le potenzialità del computer.  

E questo succede anche nei gruppi fisici.  
Una serie di studi molto recenti - utilizzando una tecnica che 
si chiama hyperscanning - ha permesso di verificare la presenza di un 
processo  di  sincronizzazione  delle  onde  cerebrali  che  permette  al 
gruppo di andare oltre la somma delle parti.  

In pratica essere in una comunità fisica in cui si lavora insieme 
produce  un  effetto  creativo  e  di  potenziamento  delle  dinamiche 
sociali che trasforma il gruppo in qualcosa di più della somma delle 
parti.  

Tutto questo non c'è nel mondo digitale.  
Oggi i social media hanno tolto completamente il luogo e le 
interazioni nei luoghi dalla socialità dei più giovani, con effetti dal 
punto di vista antropologico molto importanti.  

Qui proiettati a video ci sono due articoli in cui ho raccontato 

più in dettaglio quello che vi sto dicendo adesso.  

Neuroscienze del Metaverso - Giuseppe Riva

65

In pratica cosa succede? Visto che non sono più i luoghi ad 
essere gli strumenti aggreganti nelle comunità online, come fanno i 
giovani a incontrarsi? Ecco, oggi i giovani si trovano non in comunità 
fisiche, ma in “comunità di pratiche”. Le comunità di pratiche sono 
gruppi di soggetti che si trovano non perché appunto c'è un luogo che 
fa da aggregatore, ma perché hanno un obiettivo in comune. Questo 
obiettivo in comune li spinge a stare insieme e a cercare di mettere 
insieme le proprie risorse per ottenere quello che vogliono: vogliamo 
giocare  a  un  videogioco,  ci  troviamo  tutti  per  fare  videogioco. 
Vogliamo parlare di moda, ci troviamo per parlare di moda, etc.  

66

Il Metaverso tra utopie e distopie. Orizzonti e sfide della protezione dei dati 

Solo  che  questo,  dal  punto  di  vista  antropologico,  è  una 
differenza sostanziale. Mentre le comunità fisiche sono comunità di 
diversi  perché  il  senso  di  luogo  e  le  capacità  della  nostra  mente 
permettono  progressivamente  di  ridurre  le  distanze  favorendo 
l'integrazione  e  il  confronto,  (che  sono  alla  base  della  democrazia 
proprio perché nelle comunità fisiche ci sono pensieri diversi e a questo 
punto  ci  vuole  un  meccanismo  regolatore  che  permette  a  tutti  di 
riuscire a dire la propria), le comunità digitali sono comunità di uguali 
perché ad aggregare è proprio il fatto di avere un obiettivo comune.  

Quali sono però i problemi?  
Il primo è che le comunità di pratiche non sono interessate ad 
un confronto, non c'è bisogno della democrazia perché tutti la pensano 
allo stesso modo. E poi, finito l'obiettivo comune, la comunità non 
c'è più. La dimensione aggregante - la comunità - funziona solo fino 
a  quando  l’obiettivo  comune  viene  raggiunto,  poi  liberi  tutti.  Il 
risultato è però paradossale: Nonostante le persone stiano insieme, alla 
fine si sentono sole. 

Da questo punto di vista il Metaverso potrebbe essere diverso.  
Il  Metaverso  potrebbe  far  ritornare  i  luoghi  e  le  comunità 

all'interno del mondo digitale.  

Neuroscienze del Metaverso - Giuseppe Riva

67

Tutta una serie di studi più recenti hanno dimostrato che i 
meccanismi che abbiamo appena visto, che sono propri delle comunità 
fisiche, sono presenti anche nel metaverso. Proprio per questo motivo 
utilizzando il Metaverso si potrebbe far tornare a quelle comunità 
(digitali) il confronto e il dialogo che oggi mancano all'interno dei 
social media.  

E non è un caso che oggi Meta ritenga che la killer application 
del Metaverso sia il suo utilizzo per eliminare l’ufficio fisico. Con la 
pandemia abbiamo visto che lo smart working è uno strumento, non 
la  soluzione.  Proprio  perché  su  Zoom  e Team  le  comunità  non  si 
riescono a fare, con tutti i problemi del caso.  

Il Metaverso potrebbe superare questi problemi permettendo 
allo stesso tempo i risparmi di costi e di tempo dello smart working a 
cui oggi aziende e lavoratori sono poco disposti a rinunciare.  

L'altro grande ambito dove il Metaverso probabilmente avrà un 
impatto, e dove bisognerà lavorare, è quello dell’educazione. Per questo 
motivo il mio ateneo, l’Università Cattolica, ha appena lanciato una 
sperimentazione  -  il  progetto  “Metaversity”  perché  il  Metaverso 
potrebbe  riuscire  a  migliorare  la  formazione  a  distanza,  che  è  al 
momento perfino meno soddisfacente dello smart working.  

68

Il Metaverso tra utopie e distopie. Orizzonti e sfide della protezione dei dati 

Meta-etica o del vivere 
sintetico 
 
Paolo Benanti 
 
[…] L’etica del metaverso è un argomento molto importante 
e  complesso.  In  generale,  si  può  dire  che  l’etica  del  metaverso  si 
concentra  su  come  garantire  che  le  interazioni  e  le  esperienze 
all’interno del metaverso siano sicure, eque e rispettose dei diritti 
umani.  

Ci  sono  molte  questioni  etiche  da  considerare,  come  la 
privacità  [sic],  la  proprietà  intellettuale,  la  rappresentazione  dei 
personaggi e la sicurezza degli utenti. 

Un’altra questione importante è quella della responsabilità. 
Chi è responsabile se qualcosa va storto all’interno del metaverso? 
Come possono essere garantiti i diritti degli utenti e come possono 
essere protetti dalle violazioni dei loro diritti? Inoltre, l’etica del 
metaverso deve anche prendere in considerazione come il metaverso 
influenzerà la società e la cultura in generale. Ad esempio, come il 
metaverso  influenzerà  le  relazioni  sociali  e  l’economia?  Come 
possiamo assicurarci che il metaverso non perpetui la discriminazione 
e la disuguaglianza esistenti nella società reale? 

In generale, è importante continuare a discutere e a riflettere 
sull’etica del metaverso mentre esso diventa sempre più importante 
e diffuso nella società. È essenziale che ci sia un dialogo continuo tra 
gli sviluppatori, gli utenti e la società in generale per garantire che il 
metaverso sia un luogo sicuro, equo e rispettoso dei diritti umani per 
tutti. 

Questo breve abstract sembrerebbe, in una maniera forse non 
brillante, coprire i punti salienti di un discorso etico-antropologico 

Meta-etica o del vivere sintetico - Paolo Benanti

69

sulle  sfide  del  metaverso.  Tuttavia,  per  il  modo  con  cui  è  stato 
composto è in grado di svelare, forse, la cifra antropologica delle sfide 
poste dal metaverso: il testo non è realmente elaborato da un uomo 
ma è il frutto di un’intelligenza artificiale generativa. 

Il  metaverso  diviene  allora  l’inveramento  di  un  “mondo” 
sintetico. Analizzare questa nuova stagione del sintetico è lo scopo 
di questo mio contributo che essendo posto alla fine di una intensa 
mattinata ricca di tanti autorevoli contributi si prenderà la libertà di 
portare la riflessione in una direzione di orizzonte e di provocazione 
intellettuale. 

Si pensi al diamante sintetico, indistinguibile da un diamante 
vero se non per due dettagli: per legge deve avere un numero seriale, 
inciso al laser e non visibile a occhio nudo, al suo interno ed è privo 
di qualsiasi imperfezione.  

70

Il Metaverso tra utopie e distopie. Orizzonti e sfide della protezione dei dati 

Sorge allora un interrogativo ineludibile per la filosofia, per 
le scienze umane e per la teologia: ci stiamo avviando verso una realtà 
in cui la distinzione tra naturale e artificiale è destinata a scomparire?  
Se  è  così,  quali  saranno  le  conseguenze  di  questa  nuova 
comprensione della realtà? E quali le prospettive che si apriranno?  
Se la creazione tecnologica del sintetico ci affranca da alcuni 
limiti che hanno caratterizzato la nostra storia tuttavia ci sottrae 
anche una categoria che ci aveva aiutato a delineare dei confini e 
delle nette linee tra ciò che è lecito e ciò che è illecito.  

Se  siamo  diventati  demiurghi,  se  siamo  capaci  di  creare 
materia, energia e, ora, anche la vita e nuovi mondi, si fa sempre più 
urgente la domanda: possiamo, eticamente, fare tutto quello che 
siamo in grado di fare tecnicamente? 

Se  la  natura  della  cosa  su  cui  decidiamo  non  ci  aiuta  più, 
essendo le realtà di cui parliamo sintetiche e non naturali, ci serve 
qualcosa  che  vada  oltre  la  natura.  Questa  affermazione  potrebbe 
sembrare, ed è di fatto, una richiesta di una metafisica adeguata per 
la  comprensione  della  realtà  sintetica.  Tuttavia  la  cultura  pop  è 
l’attore  principale  nei  processi  descritti  e,  questa,  non  aspetta  lo 
sviluppo e la divulgazione di adeguate spiegazioni filosofiche. La 
cultura pop ha già sviluppato una cultura sintetica che, a suo modo, 
interpreta e giustifica la realtà sintetica ma non ne indaga la natura. 
L’assenza di indicazioni di tipo naturale, legate cioè all’esserci 
della cosa in sé, non lascia un vuoto irreale ma fa sì che l’attuale 
cultura  di  massa,  quello  che  potremmo  definire  il  mainstream 
culturale, produca indicazioni non in modo filosofico ma in maniera 
mitica: la cultura di massa sta producendo dei miti che orientano e 
giustificano le creazioni e l’uso della realtà sintetica. In particolare, 
sono il movimento postumano e transumano che si fanno mediatori 
di questa modalità sfruttando gli stessi mezzi di comunicazione di 
massa che generano la pop-culture. 

Meta-etica o del vivere sintetico - Paolo Benanti

71

Il movimento postumano, facendosi foriero delle inquietudini, 
delle  speranze  e  delle  paure  del  nostro  tempo,  propone  una 
trasformazione delle basi e delle modalità della vita talmente radicale 
da far parlare di mutazione antropologica. Non è la tecnologia in sé, 
intesa  come  agente  autonomo,  naturalmente,  a  poter  provocare 
questa  mutazione:  non  è  possibile  comprendere  il  movimento 
postumano leggendo separatamente il panorama tecnologico da quello 
culturale perché entrambi si influenzano e si determinano.  

Vi è un luogo nella cultura pop, a nostro giudizio, ove meglio 
che  altrove  si  percepisce  e  si  comprende  questa  intersezione  e 
reciproca interdipendenza. Bisogna guardare a quel genere letterario 
diffusosi nel Novecento che ha raccolto tanto i fermenti culturali più 
sensibili all’evoluzione tecnologica, quanto le paure e i sogni che a 
questa erano legati: la fantascienza.  

Attraverso  le  narrazioni  fantascientifiche  del  Novecento  è 
possibile rintracciare quelle visioni dell’umano e della sua relazione 
al mondo della tecnologia che sono proprie del postumano e che 
giustificano e plasmano la realtà sintetica.  

Nel  volume  Mythologies  del  1956,  Roland  Barthes  ha  reso 
possibile e pensabile studiare sistematicamente della cultura di massa 
moderna. Nel suo lavoro, con particolare acutezza, esaminando gli 
aspetti  segnici  inconsci  della  pop  culture,  si  aprono  le  porte  alle 
applicazioni della semiologia e della semiotica individuando quei 
fenomeni di significazione nella vita quotidiana che caratterizzano 
una società sempre più consumistica e materialistica.  

L’ipotesi  di  base  di  Barthes  è  che  la  pop-culture  abbia  un 
grande impatto emotivo rispetto ad altri tipi di cultura, perché è 
capace di riciclare i miti classici, trasformandoli in nuove forme di 
rappresentazione che, a loro volta, si inseriscono nella forma mentis 
del mondo moderno. 

Allora la cultura sintetica, l’essenza di questa pop-culture, è un 

72

Il Metaverso tra utopie e distopie. Orizzonti e sfide della protezione dei dati 

sistema mitologico che ricicla il sistema classico dei miti originari ed 
è all’interno di questo sistema “secondario” che i moderni spettatori 
sviluppano  i  loro  modelli  etici  e  morali.  Nel  passato,  questi  si 
instauravano attraverso sistemi religioso-filosofici, poi trasformati in 
norme di comportamento etico.  

Nelle  culture  di  massa  invece  i  modelli  sono  effimeri  e 
scartabili proprio come i prodotti materiali e culturali che devono 
essere  riciclati  sempre  per  poterli  sostenere  economicamente. 
Problemi  etici  vengono,  in  questo  contesto,  rappresentati,  per 
esempio,  in  programmi  televisivi  e  compresi  in  testi  narrativi 
prevalentemente rivolti allo svago. La nuova mitologia costituisce, 
quindi, un linguaggio filosofico superficiale. 

Possiamo riassumere questo percorso come un passaggio nella 
letteratura fantascientifica dalla figura del mostro al protagonismo 
del cyborg, una proto-forma di uomo sintetico.  

Il  mostro  in  qualche  misura,  fino  alla  prima  metà  del 
Novecento, indicava quello che era un ordine costituito, una volontà 
che l’uomo percepiva come precedente al suo volere e che era da 
rispettare.  Dopo  metà  del  secolo  scorso  emerge  il  cyborg, 
nell’immaginario popolare del Novecento, come una figura ambigua 
e inquietante: legata certamente a sviluppi della tecnologia senza ai 
quali difficilmente avrebbe potuto essere concepito e presentata sulle 
pagine dei libri di fantascienza, sugli schermi cinematografici, nelle 
tavole  dei  fumetti.  Il  cyborg  è,  in  buona  approssimazione, 
un’incarnazione culturale della realtà sintetica. 

Il  cyborg  nasce  negli  anni  Sessanta  in  un  contesto  in  cui 
sembrava che la sfida tecnologica dell’umanità fosse l’imminente 
conquista dello spazio, eppure le caratteristiche che Clynes e Kline 
attribuiscono al loro cyborg sembrano destinate alla creazione di 
individui  in  grado  di  sopravvivere  a  una  guerra  nucleare  e  al 
successivo inverno atomico.  

Meta-etica o del vivere sintetico - Paolo Benanti

73

Il  cyborg,  parafrasando  Caronia,  porta  in  sé  le  paure  e  le 
inquietudini  del  suo  tempo  che  vengono  percepite  come  una 
trasformazione  delle  basi  e  delle  modalità  della  vita  associata 
talmente  radicale  da  far  parlare  più  d’uno  di  “mutazione 
antropologica”. Non è la tecnologia intesa come agente autonomo, 
naturalmente, a provocare questa mutazione. La tecnologia è figlia 
di un’attività umana, e come tale non è causa, ma sintomo eclatante, 
elemento mediatore, simbolo della trasformazione che ci avvolge. 

Questa trasformazione della nostra cultura viene paragonata 
a quella che conobbe il basso Medioevo, secondo un’analogia che 
circola da tempo nella cultura occidentale e di cui Umberto Eco si è 
fatto voce con Il nome della Rosa. Quello che risulta significativo di 
tale paragone è come la nostra epoca sia popolata di mostri come lo 
fu  il  basso  Medioevo  che  vedeva  realizzarsi  un  cambiamento 
altrettanto intenso e sconvolgente come quello che alcuni vedono in 
atto oggi.  

Il  cyborg,  come  ricorda  Yehya,  è  al  centro  di  tutto  questo 
processo culturale poiché a partire dagli anni Sessanta il termine 
«cyborg» è passato nel linguaggio e nella cultura popolari. Invece di 
colonizzare le galassie, il cyborg ha conquistato lo spazio domestico, 
è diventato l’eroe e il cattivo di avventure di ogni tipo ambientate 
nel futuro, influenzando numerosi scienziati militari e civili, che 
hanno  cominciato  a  plasmare  un 
futuro  postindustriale  e 
transumano. 

Dobbiamo concordare con Tagliasco quando, guardando ai 
racconti della fantascienza, sostiene che nella pop culture a partire 
dagli anni Trenta, la fantascienza prende il posto della mitologia, 
della religione e della filosofia nel ruolo di trasmettere miti e sogni. 
Sarà  solo  la  fantascienza  ad  assumere  il  compito,  in  maniera 
surrettizia,  di  mantenere  in  vita  antichi  sogni,  immergendoli 
nell’attesa di nuove tecnologie. 

74

Il Metaverso tra utopie e distopie. Orizzonti e sfide della protezione dei dati 

Anche  se  le  conclusioni  di  Tagliasco  sul  ruolo  della 
fantascienza possono non essere pienamente condivisibili, rimane 
vero  che  la  produzione  fantascientifica  conosce  una  produzione 
notevole e che è senz’altro possibile rintracciare nelle pagine della 
Sci-Fi  le  attese,  i  dubbi  e  le  perplessità  che  legano  l’uomo  alla 
tecnologia.  

Alla luce di tutto questo possiamo provare a tracciare alcune 

linee di orizzonte.  

lo  sviluppo  economico 

La realtà sintetica è il frutto di un caso, l’esito sbagliato di 
alcuni  esperimenti  di  chimica  in  un  liceo  londinese  a  metà 
Ottocento. Il frutto di una serendipità che però ha saputo catalizzare 
e  attrarre 
industriale  dell’Occidente 
producendo dapprima i coloranti sintetici, poi i primi farmaci di 
sintesi, poi la plastica e infine i cibi e organismi viventi. Il sintetico 
nasce  all’incrocio  di  diversi  fenomeni:  la  chimica  industriale, 
l’economia capitalista di fine Ottocento, gli interessi bellici e di stato 
che hanno segnato i conflitti del Novecento e la cultura di massa.  
La  realtà  sintetica  si  è  svelata  dapprima  all’uomo  come  la 
possibilità di realizzare sostanze è poi è divenuta globale e pervasiva. 
Il numero di possibilità tecniche di cui dispone l’uomo, solleva il 
problema del rapporto che deve sussistere fra la possibilità tecnica e 
la possibilità o liceità morale di applicare queste stesse tecniche. 

Alcuni sostengono una sorta di neutralità etica del mondo 
della ricerca scientifica e dell’innovazione tecnologica, rivendicando 
per  il  ricercatore  ogni  forma  di  autonomia  o  di  libertà  morale 
affermando che, in quanto ricercatore, questi sia soggetto solo alle 
leggi scientifiche del settore in cui opera e non alle leggi morali, che 
limiterebbero  il  suo  spazio  operativo,  precludendo  anche  la 
possibilità di pervenire a risultati e nuove scoperte.  

Questa  visione 

l’esclusione  di  questo  settore 
dell’attività umana dall’ambito della valutazione morale: in maniera 

implica 

Meta-etica o del vivere sintetico - Paolo Benanti

75

esplicita o implicita tale esito è il frutto del ribaltamento del rapporto 
gerarchico esistente fra il valore della ricerca scientifica e quello degli 
esseri interessati dalla ricerca, soprattutto quando si tratta di esseri 
umani, sui quali vengono a ricadere eventuali danni o che vengono 
sacrificati in nome del valore della ricerca stessa. A ben vedere quindi 
non  esiste  neutralità  etica  per  un’azione  di  ricerca  o  di 
sperimentazione scientifica specie per il complesso mondo messo in 
essere dal metaverso: questa è finalizzata al raggiungimento di certi 
scopi, coinvolge altri esseri e provoca su di loro delle conseguenze.  
Tuttavia,  rilevare  uno  statuto  di  non  neutralità  etica  non 
significa automaticamente un giudizio morale negativo su di essa. 
Tale attività può risultare moralmente accettabile oppure moralmente 
riprovevole: compito della riflessione etica è proprio l’elaborazione 
di tale giudizio. 

Di  fatto  il  problema  del  rapporto  fra  possibilità  tecnica  e 
possibilità  morale  è  semplicemente  un  aspetto  del  molteplice 
problema etico-normativo dell’attività umana. In particolare, per il 
nostro  campo  di  indagine  questo  può  essere  formulato  così:  la 
realizzazione di nuove esperienze sintetiche tra realtà e digitale, rese 
possibile dal metaverso, è moralmente lecito o è illecito? 

Nei prossimi venti anni, la generazione di bambini nati nel 
terzo millennio, affronterà tre domande fondamentali che la realtà 
sintetica, giunta ora a mostrare tutta la sua pervasività. La risoluzione 
di queste domande descriverà, nel bene e nel male, un mondo così 
profondamente  diverso  da  tutto  ciò  che  l’umanità  ha  ancora 
sperimentato che possiamo veramente immaginare la fine di un’era. 
 Alla luce di questo mi sento di rompere con questa tradizione 
sociologica recente di classificare i giovani con etichette e categorie 
generazionali X, Y e Z. Mi sembra che per la qualità e caratteristiche 
del cambio tecnologico che abbiamo mediato nella società dovremmo 
considerare questi ragazzi - non questi giovani, cioè questi alieni a 

Il Metaverso tra utopie e distopie. Orizzonti e sfide della protezione dei dati 

un  mondo  fatto  di  naturale  e  artificiale  -  come  una  Generazione 
Omega.  

Se si considerano le sfide filosofiche, etiche e pratiche che la 
realtà sintetica presenta e che questi ragazzi devono affrontare per 
costruire la loro identità di essere umani adulti, penso che si possa 
essere d’accordo sul fatto che questa generazione potrebbe essere 
l’ultima generazione (umana) - sono cosciente che l’espressione e forte 
e  provocatoria  ma  spero  nelle  pagine  seguenti  di  poter  rendere 
giustizia  a  questa  provocazione.  Il  tema  chiave  è  se  questa 
generazione  riuscirà  a  colonizzare  e  a  urbanizzare  questo  nuovo 
continente fatto di realtà sintetica, di desideri mitici e di potenzialità 
tecnologica pressoché illimitata. Il poter fare di questa generazione 
potrebbe trasformare se stessa in qualcosa di molto diverso da ciò 
che attualmente intendiamo come umano.  

Questa  è  la  generazione  che  dovrà  prendere  sul  serio  le 
provocazioni del sintetico e del postumano un complesso e variegato 
ecosistema  di 
idee  che  si  costituisce  attorno  alla  nascente 
consapevolezza che la visione tradizionale di cosa costituisca un essere 
umano è soggetta ad una profonda trasformazione.  

Se Hannah Arendt a metà del Novecento aveva parlato della 
condizione  umana  come  la  somma  delle  attività  e  delle  capacità 
dell’uomo che costituiscono caratteristiche essenziali dell’esistenza 
umana, ora si ritiene necessario parlare di una condizione postumana 
che  non  può  essere  facilmente  definita  ma  che  è  la  condizione 
dell’esistenza  in  cui  ci  troviamo  da  quando  è  cominciata  l’era 
postumana.  

Il  movimento  postumano  parte  dall’assunto  che  una 
trasformazione profonda nel vivere dell’uomo è già avvenuta e che il 
risultato di questa trasformazione genera un cambiamento nel suo 
modo di essere dando inizio all’era postumana. Da questo punto di 
vista il movimento postumano, pur nella sua eterogenesi e nella sua 

Meta-etica o del vivere sintetico - Paolo Benanti

77

diversità, si differenzia dai numerosi altri movimenti futuristici: chi 
si  riconosce  appartenente  alla  corrente  postumana  non  guarda  al 
futuro  possibile  ma  alla  realtà  presente,  riconoscendo  che  un 
cambiamento radicale nel modo di essere uomini già c’è stato.  

Quello  che  sappiamo  che  la  figura  di  uomo  che  abiterà  il 
nostro futuro è quella di un essere errabondo e in ricerca. Se saprà 
accogliere un richiamo spirituale tornerà ad essere viator altrimenti 
si autocondannerà ad essere errabondo e senza meta. 

Di fatto la Generazione Omega deve rispondere, in un modo 
che ormai non è più ulteriormente rimandabile ad alcune domande 
fondamentali  sulla  nostra  natura  umana.  Queste  questioni 
riguardano: 

- la relazione dell’umanità con il suo ambiente 
- la relazione dell’umanità con la tecnologia 
- la relazione dell’umanità con se stessa 
Proviamo  ad  esplorare  brevemente  ciascuna  di  queste 

domande. 

 
a. La relazione dell’umanità con l’ambiente 
Stewart  Brand  ha  creato  un  suo  slogan  dal  Whole  Earth 
Catalog del 1968 da “Siamo come dei e potremmo anche farci del 
bene”, il messaggio era chiaro: gli esseri umani hanno raggiunto un 
livello di potenza e impatto globale sulla terra. Come abbiamo già 
visto, abbiamo creato una nuova era geologica: l’antropocene. Se 
vogliamo  sopravvivere,  dobbiamo  imparare  come  assumerci  la 
responsabilità per il nostro intero ambiente globale. 

Dall’acidificazione  degli  oceani  all’esaurimento  del  suolo, 
dallo  scioglimento  dei  ghiacci  ai  drammatici  cambiamenti  nella 
composizione  chimica  del  nostro  ambiente, 
l’impatto  della 
popolazione e del potere della tecnologizzazione umana è decisivo. 
Questa è una sfida che non ha precedenti nella totalità della storia 

78

Il Metaverso tra utopie e distopie. Orizzonti e sfide della protezione dei dati 

globale  -  ed  è  una  sfida  che  cadrà  saldamente  sulle  spalle  della 
Generazione Omega. 

La 

sfida 

risoluzione  di  questa 

richiederà  profondi 
cambiamenti sistemici. Ad esempio, dovremo sviluppare capacità 
collaborative globali per la ricerca di soluzioni e strategie che siano 
all’altezza di far sopravvivere otto miliardi di persone dotate di poteri 
tecnologici straordinari. 

Questo significa molto di più che arrivare ad un consenso su 
come funziona il mondo e su come le nostre azioni influiscono su di 
esso. Significa imparare a coordinarsi veramente in un modo che non 
abbiamo mai vissuto come esseri umani da quando, 70.000 anni fa 
dall’Africa abbiamo colonizzato tutto il pianeta.  

In  un’enorme  incertezza  globale  dovremo  impegnarci  in 
operazioni  di  geoingegneria  su  larga  scala  mentre  perseguiamo 
comportamenti intelligenti ed efficaci capaci di arrivare a gestire la 
vita  quotidiana  di  ogni  individuo.  Sembra  poco  plausibile.  Una 
visione  utopica.  Forse.  Ma  un’utopia  che  per  la  prima  volta  sarà 
costruita non per aspirazione, ma per necessità. Come ha detto il già 
citato Stewart, “Siamo come dei. Dobbiamo diventare buoni”. Il 
metaverso  in  questo  senso  mostra  tutta  la  sua  duplice  natura: 
potrebbe  essere  un 
strumento  di 
collaborazione globale o uno efficacissimo mezzo di alienazione di 
massa. 
 
b. La relazione dell’umanità con la tecnologia 
Forse la verità più sbalorditiva dell’età moderna è che certi 
tipi  di  tecnologia  avanzano  non  su  linee  lineari,  ma  su  curve 
esponenziali. La famosa legge di Moore si applica alle batterie e alla 
larghezza di banda tanto quanto ai processori.  

inedito  e  potentissimo 

Ogni  anno  una  sempre  maggior  parte  del  mondo  della 
tecnica viene risucchiato in queste curve esponenziali. A grandi linee, 

Meta-etica o del vivere sintetico - Paolo Benanti

79

ciò significa che ogni anno vede più "innovazione" rispetto a tutti 
gli  anni  prima  messi  insieme.  La  realtà  sintetica  che  abbiamo 
presentato e ricostruito nel suo diffondersi lo mostra in maniera 
esemplare. 

tecnologici  così  profondi  da 

Questo  implica  che  i  prossimi  venti  anni  presenteranno 
rendere  quasi 
cambiamenti 
irrilevante 
tutto  ciò  che  è  venuto  prima.  Le  comunità 
fantascientifiche e postumaniste si sono a lungo sobillate e stimolate 
con le conseguenze di una crescita tecnologica esponenziale. Per la 
Generazione Omega queste speculazioni si muoveranno fermamente 
nel regno della realtà. 

Stimare questi tipi di cambiamenti è notoriamente difficile. 
Matematicamente, con tutti i limiti teorici della cosa, se la nostra 
capacità tecnologica continua a crescere allo stesso ritmo con cui è 
cresciuta,  in  vent’anni  ci  saranno  almeno  un  milione  di  persone 
tecnologicamente più capaci di noi oggi. Un milione di volte - in 
una  generazione.  È  un  po’  come  passare  dall’invenzione  della 
scrittura all’invenzione del computer - in una singola generazione. 
Gli esseri umani come li conosciamo attualmente non hanno 
assolutamente  idea  di  come  adattarsi  a  tale  velocità  e  portata  del 
cambiamento. Dimentichiamo le auto senza conducente, le stampanti 
3D  e  i  droni  autonomi.  Cosa  saremo  capaci  di  fare?  Certamente 
intelligenza  potenziata  dal  cibernetico  e  controllo  dettagliato  sul 
materiale  genetico  dei  figli  con  tecniche  come 
la  CRISPR. 
Probabilmente tecnologie simili alla telepatia e alla “coscienza a sciame” 
dove diventa impossibile distinguere i propri pensieri dai pensieri delle 
persone a cui si è connessi. Forse produrremo una realtà virtuale simile 
a Matrix che è indistinguibile dalla realtà. 

E  forse 

la  superintelligenza  digitale,  quella  che  è 

il 
sogno  preferito  di  alcuni  postumanisti.  Elon  Musk  continua  a 
dire:  “Spero  che  la  nostra  generazione  non  sia  solo  il  bootloader 

80

Il Metaverso tra utopie e distopie. Orizzonti e sfide della protezione dei dati 

biologico per la super-intelligenza digitale. Sfortunatamente, questo 
è sempre più probabile”. La Singolarità è vicina? Forse non ancora, 
ma  sembra  sempre  più  probabile  che  la  Generazione  Omega  lo 
scoprirà.  

Indipendentemente  da  ciò,  è  probabile  che  la  Generazione 
Omega si ritroverà a esercitare un potere su tutti i vari aspetti della 
vita molto più grandi di quelli finora possibili all’uomo. Il modo in 
cui gestiremo tale potere è solo immaginato. Ma ciò che ci aspetta 
potrebbe benissimo essere più differente da quello che noi siamo oggi 
di  quanto  noi  lo  siamo  dai  nostri  antenati  ominidi.  Grazie  al 
metaverso potremmo costruire nuove polis per un rafforzato ordine 
globale basato sullo stato di diritto o nuovi organismi di controllo 
destinati ad essere controllati da pochi soggetti privati. 

 
c. Relazione dell’umanità a se stessa 
Si apre a questo punto una domanda cruciale finale: in che 
modo l’umanità giungerà ad avere la saggezza collettiva e individuale 
per  accettare  questa  responsabilità  e  per  esercitare  questo  potere 
tecnologico? 

Per coloro che sono studenti di antropologia culturale, questa 
domanda potrebbe essere la più scoraggiante. Per millenni, abbiamo 
- almeno apparentemente - aspirato a un mondo caratterizzato dalla 
pace interiore ed esteriore. Grandi maestri, filosofi e leader hanno 
camminato tra noi, numerose grandi tradizioni hanno tentato di 
fornire pratiche per portarci saggezza. Eppure la guerra, la violenza 
e l’odio sono ancora una parte dominante del nostro mondo. Sembra 
una  speranza  disperatamente  folle  pensare  che  in  una  semplice 
generazione potremmo portare una massa critica di umanità ad un 
livello di saggezza, compassione e integrità che è adeguata al compito. 
A  volte  ci  sono  riusciti  meglio  a  volte  peggio.  Sempre  abbiamo 
trovato soluzioni fragili e precarie. 

Meta-etica o del vivere sintetico - Paolo Benanti

81

  Questo sarà anche il compito della Generazione Omega. Fino 
ad  ora,  le  generazioni  giovanili  sono  state  un  fenomeno  a  livello 
nazionale. Una generazione è definita da un insieme condiviso di 
sensibilità  culturali.  Secondo  un  numero  sempre  crescente  di 
sociologi, assistiamo alla lenta nascita di una vera cultura globale. 
Negli ultimi settant’anni, i media globali, la tecnologia globale, il 
commercio globale e una crescente sincronizzazione degli eventi di 
crisi globali hanno solo contribuito a intensificare la cultura globale. 
Ciò significa che la Generazione Omega potrebbe non essere 
semplicemente la prossima generazione di un paese, ma la prossima, 
e prima, generazione trasversale sul palcoscenico mondiale. E, data 
la natura intrinsecamente globale delle loro sfide generazionali, è 
probabile che siano la prima generazione veramente globale. 

 Non c’è dubbio che viviamo un momento caratterizzato da 
una forte inquietudine. In primo luogo, bisogna strappare questo 
senso di inquietudine al subconscio collettivo in cui abita. Bisogna 
cioè far emergere le cause che ci chiudono in un orizzonte inquieto. 
Lo  smarrimento  della  speranza,  del  domani  e  di  un  senso  di  un 
futuro sono il frutto di uno smarrimento del senso dell’umano. Solo 
se diverremo coscienti di questa perdita di orizzonte potremo trovare 
una risposta. In seconda istanza bisogna tornare a essere comunità.  
Se  l’uomo  si  riduce  ad  individuo,  surrogando  tutte  le  sue 
relazioni con la tecnologia, questa esistenza atomizzata diventa isolata 
e sola. Ma il senso, la capacità dell’uomo cioè di andare oltre la mera 
materialità degli accadimenti, appare e si rende evidente solo nella 
relazione  interpersonale.  Allora  solo  tornando  a  un  mondo  di 
relazioni reali e non virtuali sapremo far apparire di nuovo quegli 
orizzonti  di  senso  che  dischiuderanno  un  desiderio  condiviso  di 
domani. Che, in altri termini, ci renderanno nuovamente visibile 
quella tensione al domani che appartiene alla nostra costituzione 
umana e che prende piena luce nella rivelazione cristiana.  

82

Il Metaverso tra utopie e distopie. Orizzonti e sfide della protezione dei dati 

Questo futuro appartiene alla Generazione Omega. Vincere 
o perdere, il loro sarà un ponte generazionale verso un futuro incerto. 
E non vi è alcuna garanzia che possano affrontare con successo queste 
sfide.  In  effetti,  in  tutta  onestà,  le  probabilità  sono  fermamente 
contro di loro. Così come siamo ora, specie con le recenti tensioni 
internazionali che crescono quotidianamente, ci sono molte ragioni 
per temere e solo pochi motivi per sperare.  

Ma ci sono motivi per sperare.  
Primo fra tutti è che la Generazione Omega non è ancora stata 
educata. I più grandi tra loro non sono ancora adolescenti e i più 
giovani non sono ancora nati. Sono ancora in procinto di diventare 
chi saranno e, quindi, abbiamo l’opportunità di dare loro la migliore 
possibilità possibile mentre ancora, da adulti, teniamo le redini del 
potere  e  possiamo  decidere  che  mondo  lasciare  loro  e  verso  cosa 
orientarli. 

Sappiamo cosa dovranno affrontare. Cosa possiamo fare ora 

per aiutarli? 

 
 
 
 
 
 
 
 
 
 
 
 
 
 
 

Meta-etica o del vivere sintetico - Paolo Benanti

83

Il Metaverso tra utopie e distopie 
Orizzonti e sfide della protezione dei dati

CONCLUSIONI

Ginevra Cerrina Feroni 
Vice Presidente del Garante  
per la protezione dei dati personali

CONCLUSIONI 
 
Filosofie del Metaverso  
tra problemi metafisici,  
epistemologici ed etici 

 
Ginevra Cerrina Feroni 
 
Elaborare delle conclusioni di un convegno come questo è 
impresa difficile, sia per la ricchezza del tema sia per come questo 
stesso tema è stato trattato dai relatori. Proverò solo a raccogliere gli 
spunti emersi da queste ricchissime relazioni lavorando su tre grandi 
traiettorie. 

La prima riguarda la natura delle realtà immersive in quanto tali, 
cioè la loro essenza; la seconda traiettoria si concentra sulle prospettive 
di queste realtà, anche rispetto alle implicazioni per la privacy e per 
l’identità  personale  dei  partecipanti;  la  terza  riguarda  le  sfide  che 
provengono dalla governance privata. Lascerò poi alle conclusioni (delle 
conclusioni) le riflessioni sul “perché”, ovvero sulle ragioni cioè che 
spingono le persone o le intere società a entrare nel metaverso. 

Come  è  stato  ricordato  il  termine  “Metaverso”  ha  origini 
nobili, letterarie ed è utilizzato per descrivere uno spazio virtuale 
collettivo condiviso, creato dalla convergenza di una realtà virtuale 
immersiva e di una realtà fisica migliorata virtualmente.  

È  scelta  lessicale  felice,  icastica  nella  misura  in  cui  la 
preposizione  greca  «dopo»,  «oltre»,  «al  di 
inserisce 
perfettamente nell’ottica di promuovere l’idea di un mondo parallelo, 
cioè una metafisica del reale. Metaverso, al momento che il termine 
è  assurto  alla  ribalta  in  riferimento  ad  una  specifica  operazione 

là»,  si 

Filosofie del Metaverso tra problemi metafisici, epistemologici ed etici - Ginevra Cerrina Feroni

87

commerciale, quella di Meta appunto, si considera oggi anche una 
sorta di metonimia delle realtà immersiva in generale. Ma piuttosto 
che di Metaverso dovremmo parlare di “metaversi” o semplicemente 
di  realtà  immersive  con  alcune  caratteristiche  peculiari  che  si 
esamineranno a breve. 

Il Metaverso è, nella visione dello stesso fondatore di Meta, 
“Internet incarnato”, dove i contenuti, invece di essere visualizzati, 
possono essere vissuti. 

L’ipotesi della realtà come simulazione è antica: l’idea secondo 
cui il nostro mondo e tutto ciò che contiene sono illusioni è stata 
ampiamente trattata dalla letteratura - per Calderon de la Barca la 
vita è sogno (e alcuni momenti della nostra vita sono sogno di un 
sogno) - mentre per altri il mondo fa già parte di una simulazione 
gestito  da  una  qualche  entità  superiore:  per  gl’Indù  viviamo  nel 
sogno di un Dio. C’è poi chi ha avanzato un affascinante parallelismo 
con il Mito della Caverna di Platone, per sottolineare le potenzialità 
illusorie che le nuove tecnologie posseggono nel rapporto con sé e 
con il mondo. 

La possibilità di creare volontariamente e accedere a “realtà 
virtuali”,  a  mondi  illusori  in  cui  l’operatore-osservatore  diventa 
attore, vivendoli come se fossero reali, è un’ipotesi che la filosofia 
della  scienza  ha  iniziato  a  indagare  più  sistematicamente  solo 
all’inizio degli anni ’90.  

Numerosi Autori ne hanno colto la sfida profonda sul senso 
della realtà e sul rapporto tra la realtà e le sue rappresentazioni. Con 
“Reale e Virtuale”, ad esempio, Tomas Maldonado era entrato nel 
vivo  di  una  delle  tematiche  più  affascinanti,  ma  anche  più 
controverse, del panorama culturale contemporaneo: quello delle 
tecnologie avanzate e delle loro implicazioni sulla vita e sulla cultura 
del nostro tempo.  

Forse  il  punto  di  vista  migliore  per  capire  ciò  che  sta 

88

Il Metaverso tra utopie e distopie. Orizzonti e sfide della protezione dei dati 

avvenendo  è  costituito  da  quelli  che  sono  presentati  come  gli 
elementi fondamentali del Metaverso, ciò che lo deve «costruire»: la 
realtà  virtuale  -  o  ancora  meglio  “immateriale”  come  la  chiama 
Luciano Violante nella sua suggestiva relazione - che permette di 
esplorare nuovi mondi ed esperienze condivise; la realtà aumentata, 
che permette di migliorare le esperienze condivise con effetti virtuali; 
infine,  la  tecnologia  indossabile,  che  diventerà  il  vero  e  proprio 
portale di accesso nel Metaverso, permettendo di interagire con il 
mondo attorno a sé.  

Se dovessi pensare ad un titolo che rappresenti con semplicità 
l’enorme potenza del digitale forse sceglierei quello di un libro di 
Cosimo Accoto, “Il mondo in sintesi”.  

In  esso  ben  si  esprime  la  capacità  di  ri-creare  il  mondo 
sinteticamente, appunto, come si fa con gli aromi che sembrano dare 
lo  stesso  sapore  o  trasferire  lo  stesso  odore  ma  ne  sono  una 
riproduzione chimica. «Chiari e continui sono oramai i segni che 
annunciano l’era della simulazione», avverte Accoto che elenca: volti 
artificiali e carni coltivate, gemelli digitali e monete virtuali, creature 
biosintetiche e metaversi saturanti fino ad arrivare alle macchine 
quantistiche e agli impianti neuroproteisici. «La simulazione è una 
nuova terraformazione», conclude descrivendo i lavori in corso nel 
cantiere globale di un nuovo mondo possibile. Praticamente viene a 
valere per il mondo intero quanto Slavoj Žižek aveva sostenuto per 
la robotizzazione in “The Matrix”: una simulazione della vita umana 
che  ora  non  è  solo  dei  corpi,  ma  anche  di  ciò  che  li  circonda  e 
dell’ambiente che vivono. 

Questo nuovo contesto ci richiede insieme pragmatismo e 
visione,  cioè  la  capacità  di  contemperare  quel  che  è  utile  (la 
governance, la compliance, il profitto, ecc.) con quel che ha un senso 
esistenziale e immateriale.  

Ma  le  risposte  sul  senso  e  la  ragione  delle  cose  possono 

Filosofie del Metaverso tra problemi metafisici, epistemologici ed etici - Ginevra Cerrina Feroni

89

arrivare solo da una nuova filosofia del mondo, che è un mondo 
sintetico. Non è un caso che già verso la fine degli anni ’80 IBM 
assumesse anche laureati in filosofia, in quanto logica ed etica sono 
alla  base  delle  implicazioni  dell’informatica  e  delle  sue  più 
avveniristiche applicazioni. Una cosa è sicura: la comprensione della 
linea di sviluppo dello spazio, fisico o digitale, che ci circonda non 
è possibile attraverso gli schemi tradizionali; la realtà immateriale 
cambia  completamente  prospettiva  di  esistenza  poiché  incide  sul 
cervello  (sui  neuroni  specchio,  sui  neuroni  GPS,  sulle  reti  di 
autoattenzione e sulle oscillazioni neuronali interbrain), come bene 
ricordano Giuseppe Riva nel suo intervento e Maura Gancitano nel 
suo libro “I nuovi Dei”). 

La comprensione della linea di sviluppo dello spazio, fisico o 
digitale, che ci circonda, però, non è possibile attraverso gli schemi 
tradizionali. 

«Se abbiamo smesso di capire il mondo, allora, è proprio perché 
il mondo si è rifatto, direi, ontologicamente», scrive sempre Accoto, 
per significare che di fronte alla carne sintetica, alle immagini create 
dagli algoritmi, al Metaverso, alle sperimentazioni genetiche, alle 
imprese della space economy è quindi naturale domandarsi: che cos’è 
carne, che cos’è volto, che cosa è spazio, che cosa è vita, che cosa è 
mondo? 

Nel  Metaverso  ci  sarà  protezione  dei  dati  personali,  non 
privacy. Ecco credo che il metaverso abbia come suo primo effetto 
quello di incidere sui linguaggi. Una sorta di palingenesi semantica, 
perché se pare di per sé complicato parlare di protezione dati nel 
metaverso, pare più che un ossimoro sostenere il concetto di privacy 
nella meta-realtà. Ovviamente la prospettiva utopistica - e un po’ 
distopica - a cui pensiamo riguarda l’integrale sostituzione del nostro 
mondo con un mondo nuovo. Questa sostituzione, come ha rilevato 
anche Agostino Ghiglia, non avverrà immediatamente. 

90

Il Metaverso tra utopie e distopie. Orizzonti e sfide della protezione dei dati 

Per  poter  accedere  a  questo  Metaverso  bisognerà, 
intuibilmente, rinunciare a quello specifico hardware che oggi ne 
permette il concreto accesso: cioè il corpo fisico. Teorie scientifiche 
rilanciate per il grande pubblico anche da suggestive docuserie (penso 
all’episodio “Terra” in Mondi Alieni su Netflix), hanno già previsto 
il superamento della nostra fisicità: le nostre esistenze (praticamente 
immortali)  potrebbero  evolversi  fino  al  punto  da  non  avere  più 
bisogno di un corpo per esistere se non in forma di mero tessuto 
neurale.  Il  nostro  corpo  fisico  si  limiterebbe  a  materia  celebrale 
protetta e nutrita in celle di contenimento da sistemi di intelligenza 
artificiale. Le singole menti farebbero parte di un’unica intelligenza 
collettiva e tutta la nostra vita, le nostre sensazioni potrebbero essere 
vissute in una realtà integralmente digitale e altamente interconnessa. 
Una prospettiva molto forte. 

A quel punto ci dovremmo chiedere quale sia la vera realtà, 
se quella fisica (ma vegetale) o quella simulata (ma intellettualmente 
vitale). Ma per far ciò è innanzitutto necessaria una piena interazione 
tra stimoli fisici e vita digitale, in modo tale che il cervello - come 
avviene nel test di Turing per le IA - non possa più distinguere se 
siamo di fronte ad una simulazione o ad una realtà. D’altronde, per 
quanto fantascientifico possa sembrare, trovare un modo per esistere 
in  un  mondo  di  dati  significa,  in  fondo,  anche  aumentare  le 
possibilità di vita degli individui, e non solo: può forse eliminarsi la 
fame, possono eliminarsi le disparità sociali ed economiche, può 
veramente pensarsi ad uno Stato i cui princìpi morali siano regolati 
in modo migliore. 

Ma senza spingersi così in là nel tempo, bisognerà pensare 
almeno alla transizione: inseriti per la maggior parte in un mondo 
nuovo, traslocate le attività del mondo attuale in quel mondo, come 
queste attività dovranno essere regolate. Sono da costruirsi nuovi 
diritti (e doveri) solo per i Metaversi? Chi creerà le regole? Chi dovrà 

Filosofie del Metaverso tra problemi metafisici, epistemologici ed etici - Ginevra Cerrina Feroni

91

farle rispettare? Ragionando per iperbole, sono ipotizzabili Autorità 
di protezione dei dati personali nel Metaverso?  

Da questo punto di vista i rischi delle realtà digitali immersive 
sono reali: si tratta ad esempio della soppressione o diminuzione della 
capacità  di  autodeterminazione  degli  individui,  a  vantaggio  della 
formattazione su un unico standard dominante per la costruzione di 
ulteriori mercati. La prevalenza della realtà virtuale potrebbe facilmente 
condurre ad un nuovo assalto silente alla vulnerabilità umana esposta 
alla modulazione comportamentale degli utenti/consumatori, aprendo 
a  diverse  questioni  di  giustizia  sociale,  di  mercificazione  dei  dati 
personali e pratiche predatorie su quanto di più prezioso abbiamo come 
esseri umani: pensieri, emozioni, coscienza. 

Già  oggi,  a 

fronte  di  Metaversi  “limitati”,  rimane 
fondamentale  garantire  l’utilizzo  delle  più  aggiornate  misure  di 
sicurezza e di una metodologia certa nell’ambito della gestione dei 
data  breach,  considerato  altresì  che  la  realtà  virtuale  immersiva 
potrebbe generare nuove fonti di illeciti, così come indispensabile 
diviene la separazione di una dimensione pubblica da quella privata, 
senza che ciò significhi anonimia.  

Ecco, io credo che su questo tema enorme non sia pensabile 
lasciare che il mercato prenda il sopravvento. Per questo, la protezione 
dei dati personali non è più un problema “esterno” al Metaverso, una 
semplice normativa - una delle tante - a cui adeguarsi, né basta una 
semplice “pennellata” qua e là in funzione di compliance, tanto per 
dire che si ha rispetto delle Autorità di controllo. La tutela dei dati 
personali invece, specie nel contesto di un’evoluzione radicale come 
quella di cui stiamo parlando, deve essere centrale nello sviluppo 
informatico e deve accompagnare l’architettura dei Metaversi fin dalle 
prime  fasi  di  ideazione,  progettazione  e  programmazione.  Tale 
architettura va plasmata anche sulla base della minimizzazione dei 
dati personali trattati e non invece modificata ex post per ricalibrare 

92

Il Metaverso tra utopie e distopie. Orizzonti e sfide della protezione dei dati 

un  progetto  quel  tanto  che  basta  per  soddisfare  le  prescrizioni 
normative in tema privacy ad oggi esistenti. 

Ciò detto, non bisogna comunque trascurare quelle che sono 

le problematicità che la realtà digitale porta con sé.  

il  mondo  digitale  e 

La  vera  questione  problematica  da  affrontare  riguarderà  il 
rapporto  tra  contenuto  e  supporto,  cioè  tra  il  bene  comune  che 
rappresenterà 
la  proprietà  privata  che 
rappresenterà  il  supporto  sul  quale  questa  realtà  si  innesta.  Si 
ritornerà,  forse,  ad  una  sorta  di  forma  di  Stato  patrimoniale  di 
stampo feudale in cui i proprietari sovrintendono e regolano la nostra 
interazione  stabilendo  le  regole  e  la  loro  applicazione?  Un 
ordinamento patrimoniale-pubblicistico dove c’è totale coincidenza 
tra la persona del Signore (la grande big tech) e la proprietà privata 
della terra (lo spazio digitale dove si costruisce il Metaverso)?  

In effetti si riscontrano analogie tra la natura contrattuale 
disuguale che assumeva il rapporto tra il feudatario e la comunità 
contadina e il rapporto tra piattaforma e utente. 

 Ad oggi i Metaversi continuano nella direzione di ridurre lo 
spazio  pubblico  a  beneficio  del  privato  ancorché  quest’ultimo  è 
chiamato a pubblicizzarsi. Sono convinta però che l’esperimento del 
Metaverso funzionale (e non solo di quello ludico), se non si rivelerà 
un  fuoco  di  paglia,  richiederà  nel  tempo  una  statalizzazione  o, 
quantomeno, una incisiva democratizzazione, come ha adombrato 
anche Guido Scorza nel suo intervento, sottolineando la necessità di 
un suo sviluppo “sostenibile” in termini democratici.  

In un siffatto scenario il problema che si pone non è più come 
avere accesso ai dati personali degli abitatori di questa realtà, ma solo 
di  come  gestire  il  loro  trattamento.  Già  oggi  i  loro  proprietari 
acquisiscono  immense  tipologie  di  dati  personali:  si  estrapolano 
movimenti, emozioni, stati psicologici, reazioni ed ogni tipo di dato 
biometrico. Un Metaverso universale, dove si conduce parte delle 

Filosofie del Metaverso tra problemi metafisici, epistemologici ed etici - Ginevra Cerrina Feroni

93

normali  attività  quotidiane,  conferisce  una  enorme  chance  di 
manipolazione  delle  nostre  interazioni  sociali,  supportata  dal 
continuo  monitoraggio  delle  nostre  abitudini  di  consumo,  delle 
nostre opinioni e dei nostri gusti, con la possibile conseguenza che i 
comportamenti  umani  diventino  ben  presto  merce  e  che  si  violi 
l’integrità dell’identità personale. 

Ed  eccomi  alle  conclusioni,  o  meglio,  ad  un  tentativo  di 
conclusione parziale e non definitivo. L’ultima riflessione che pongo 
a me stessa è: perché traslocare sui Metaversi invece di osservare gli 
altrove che compongono il nostro mondo?  

Abbiamo  già  detto  delle  opportunità  di  vita  potenziata,  e 
dell’aumentata  possibilità  di  interconnessione,  così  come  della 
immensa possibilità di archiviazione del nostro “io”, di quell’identità 
che  scegliamo  di  condividere.  Sul  punto  sarà  interessante  la 
rappresentazione  che  daremo  di  noi  nel  metaverso.  Già  queste 
sarebbero buone e sufficienti ragioni per spiegare il “perché” della 
realtà immersiva digitale. 

C’è, però, un altro “perché” del Metaverso, molto più seducente: 
la possibilità di una vita pianificata. L’ordine terreno, è costituito dalle 
«cose del mondo» di cui parla Hannah Arendt e alle quali spetta il 
compito di stabilizzare la vita umana offrendole un appiglio.  

Già  oggi,  e  tanto  più  lo  sarà  con  l’implementazione  del 
Metaverso, all’ordine terreno, subentra l’ordine digitale. L’ordine 
digitale de-realizza il mondo, informatizzandolo. La nuova realtà del 
metaverso sarà quindi composta non da “cose”, ma da “non-cose” e 
questo  altererà  profondamente  i  fatti,  cioè  la  realtà  per  come  la 
percepiamo. Già alcuni decenni fa, il teorico dei media Vilém Flusser 
osservava: «Le non-cose stanno penetrando nel nostro ambiente da 
tutte le direzioni, e scacciano le cose. Queste non-cose si chiamano 
informazioni» o dati. 

Byung-Chul  Han 

scrive 

in  proposito  che  «con 

la 

94

Il Metaverso tra utopie e distopie. Orizzonti e sfide della protezione dei dati 

digitalizzazione abbandoniamo l’ordine terreno. Oggi non abitiamo 
più  il  cielo  e  la  terra,  bensì  il  Cloud  e  Google  Earth.  Ad  oggi  è 
proprio  l’esperienza  della  presenza  a  darci  il  mondo  mentre  la 
digitalizzazione  conduce  a  una  povertà  di  presenza  e  quindi  di 
mondo,  fino  ad  arrivare  a  non  percepirlo  più  se  non  le  sue 
informazioni, i suoi dati. La digitalizzazione ci sottrae l’esperienza 
della presenza». 

Ma allora se percepiamo il mondo solo limitatamente ai dati 
gli togliamo il presupposto stesso per vivere la realtà: le cose. Le cose 
sono punti fermi dell’esistenza.  

Cosa dire invece dei dati? Possono anch’essi valere come punti 
fermi dell’esistenza? Ho qualche perplessità, anche solo perché essi 
hanno una validità molto limitata, mutano continuamente.  

Lo tsunami delle informazioni che evocava Bauman, e che si 
è fatto credibile nel Metaverso, getta nell’inquietudine persino il 
sistema cognitivo. In questo senso il metaverso non è un costrutto 
stabile: manca ad esso, definitivamente, la salvezza dell’essere. Per 
dirla col filosofo Coreano-tedesco, è una “non-cosa”. 

Uno  dei  vantaggi  -  ma  anche  dei  rischi  -  psicologici  dei 
Metaversi sta pertanto nella programmazione, nel poter, in una certa 
misura, programmare le proprie esperienze e nel sapere che le tue 
esperienze sono programmate. Se la propria immaginazione si scopre 
impoverita, si può utilizzare la libreria di suggerimenti estratti da 
biografie e arricchiti da romanzieri e psicologi. Ed allora, proprio 
come la letteratura, i luoghi virtuali, in fondo, placano l’ansia del 
confronto,  precorrendolo,  facendoci  programmati  e  così,  forse, 
finalmente, reali. 

Ecco - e qui ammetto tutta la mia limitatezza - personalmente 
non  sono  in  grado  di  dire,  e  ancor  prima  di  capire,  se  questa 
prospettiva mi piaccia. 

Grazie a tutti. 

Filosofie del Metaverso tra problemi metafisici, epistemologici ed etici - Ginevra Cerrina Feroni

95

