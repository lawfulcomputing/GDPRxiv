1(4)

Fastställande av krav för 
ackreditering av övervakningsorgan 

Integritetsskyddsmyndighetens beslut 
Integritetsskyddsmyndigheten (IMY) fastställer, enligt artikel 41 i 
dataskyddsförordningen,1 de krav som organ med uppgift att övervaka efterlevnaden 
av uppförandekoder ska uppfylla för att bli ackrediterade, enligt artikel 41.2 i 
dataskyddsförordningen. Kraven framgår av bilagan till detta beslut. 
Redogörelse för ärendet 
Enligt artikel 40.1 i dataskyddsförordningen ska tillsynsmyndigheterna ”uppmuntra 
utarbetandet av uppförandekoder avsedda att bidra till att dataskyddsförordningen 
genomförs korrekt, med hänsyn till särdragen hos de olika sektorer där behandling 
sker, och de särskilda behoven hos mikroföretag samt små och medelstora företag.” 
En förutsättning för att uppförandekoder ska kunna utarbetas av svenska 
sammanslutningar och organ, som företräder kategorier av personuppgiftsansvariga 
eller -biträden, är att IMY fastställer de krav som ska gälla för ackreditering av de 
organ – så kallade övervakningsorgan – som ska övervaka att uppförandekodens 
medlemmar följer kodens bestämmelser.2

Mot denna bakgrund utarbetade IMY ett utkast till krav för ackreditering av 
övervakningsorgan, i enlighet med Europeiska dataskyddsstyrelsens (EDPB) riktlinjer 
(1/2019).3 Utkastet anmäldes, enligt artikel 41.3 i dataskyddsförordningen, till EDPB för 
ett yttrande, enligt artikel 64.3 i dataskyddsförordningen.4

EDPB yttrade sig den 11 juli 2023 och rekommenderade att IMY i 
ackrediteringskraven: 





generellt undviker begreppet bör och istället ställer preskriptiva krav genom att 
använda begreppet ska, 

klargör att interna övervakningsorgan inte ska kunna inrättas hos 
uppförandekoders medlemmar, 

1 Europaparlamentets och rådets förordning (EU) 2016/679 av den 27 april 2016 om skydd för fysiska personer med 
avseende på behandling av personuppgifter och om det fria flödet av sådana uppgifter och om upphävande av 
direktiv 95/46/EG (allmän dataskyddsförordning) (EUT L 119, 4.5.2016, s. 1). 
2 Artikel 41.1 i dataskyddsförordningen. 
3 Riktlinjer 1/2019 om uppförandekoder och övervakningsorgan enligt förordning (EU) 2016/679 (04.06.2019). 
Tillgänglig: https://edpb.europa.eu/our-work-tools/our-documents/guidelines/guidelines-12019-codes-conduct-and-
monitoring-bodies-0_sv (10.08.2023). Se i synnerhet avsnitt 12. 
4 Dnr IMY-2022-6945-1; IMI-ärende nr 506369. 

Diarienummer: 
IMY-2022-6945

Datum: 
2023-09-07 

Postadress: 
Box 8114 
104 20 Stockholm 
Webbplats: 
www.imy.se
E-post: 
imy@imy.se 
Telefon: 
08-657 61 00

Integritetsskyddsmyndigheten 

Diarienummer: IMY-2022-6945 
Datum: 2023-09-07 

2(4)









ersätter begreppet kan med ska i utkastets avsnitt 1.2.1, 

klargör i utkastets avsnitt 5.7 att information inte enbart ska lämnas till IMY, utan 
till alla berörda tillsynsmyndigheter, 

klargör i avsnittet 6 att effektiv kommunikation inte enbart ska ske med IMY, 
utan med alla berörda tillsynsmyndigheter, och 

ställer krav på effektiv övervakning, när övervakningsorgan anlitar 
underleverantörer vid utförandet av sina uppgifter.5

Med anledning av ovanstående rekommendationer ändrade IMY kraven och anmälde 
ett förnyat beslutsutkast till EDPB, enligt artikel 64.7 i dataskyddsförordningen.6 EDPB 
bekräftade mottagande av det förnyade beslutsutkastet och avslutade ärendet den 11 
augusti 2023.7
Motivering av beslutet 
Uppförandekoder är ett användbart verktyg för personuppgiftsansvariga och -biträden 
när de ska visa efterlevnad av dataskyddsförordningens krav.8 Inte minst kan 
uppförandekoder användas för att fastställa vilka krav och skyddsåtgärder som är 
lämpliga att tillämpa vid personuppgiftsbehandlingar inom vissa sektorer eller 
branscher.9 På så vis kan branschorganisationer och andra intresseorganisationer bli 
involverade i utarbetandet av mer detaljerad vägledning om hur 
dataskyddsförordningen ska tolkas för personuppgiftsbehandlingar som är särskilda 
eller vanligt förekommande inom en viss sektor eller bransch.10 Genom att 
uppförandekoder godkänns av behörig tillsynsmyndighet11 eller – när det gäller 
gränsöverskridande uppförandekoder – EDPB,12 säkerställs en tillförlitlighet i 
efterlevnaden av de bestämmelser i dataskyddsförordningen som uppförandekoden 
omfattar, så länge uppförandekoden följs. 

För att en uppförandekod ska kunna godkännas av behörig tillsynsmyndighet eller 
EDPB så måste koden innehålla mekanismer för övervakning av ett oberoende och 
kompetent övervakningsorgan.13 Övervakningsorganet ska löpande övervaka 
tillämpningen av uppförandekoden14 och ska också ha befogenheter att vidta åtgärder, 

5 Opinion 11/2023 on the draft decision of the competent supervisory authority of Sweden regarding the approval of 
the requirements for accreditation of a code of conduct monitoring body pursuant to article 41 GDPR (11.07.2023) p. 
35-38. Tillgänglig: https://edpb.europa.eu/system/files/2023-
07/edpb_opinion_202311_se_sa_accreditation_requirements_for_monitoring_bodies_en.pdf (10.08.2023). 
6 Dnr IMY-2022-6945-5; IMI-ärende nr 542337. 
7 Dnr IMY-2022-6945-6. 
8 Skäl 77 och artikel 24.3 i dataskyddsförordningen. 
9 Riktlinjer 1/2019, p. 14–15. 
10 Riktlinjer 1/2019, p. 13. 
11 Artikel 40.5 i dataskyddsförordningen. 
12 Artikel 40.7 i dataskyddsförordningen. 
13 Artikel 40.4 i dataskyddsförordningen. Att notera är att uppförandekoder som utarbetas inom den offentliga sektorn 
inte behöver övervakas av övervakningsorgan, enligt artikel 41.6 i dataskyddsförordningen. 
14 Artikel 41.2 b i dataskyddsförordningen. 

Integritetsskyddsmyndigheten 

Diarienummer: IMY-2022-6945 
Datum: 2023-09-07 

3(4)

såsom avstängning eller uteslutande, mot personuppgiftsansvariga eller -biträden som 
bryter mot kodens bestämmelser.15

Övervakningsorganets övervakning ersätter inte tillsynsmyndigheternas befogenheter 
att vidta åtgärder vid misstänkta överträdelser av dataskyddsförordningen,16 men utgör 
ett användbart kompletterande instrument för att främja efterlevnaden av 
dataskyddsförordningen och övervakningsorganet tillhandahåller ytterligare en kanal 
som registrerade kan vända sig till om de har klagomål på behandlingen av 
personuppgifter hos uppförandekodens medlemmar.17

För att kunna utföra övervakning av en uppförandekod så måste ett övervaknings-
organ ackrediteras för ändamålet av en behörig tillsynsmyndighet, i enlighet med de 
krav som tillsynsmyndigheten fastställer.18 Kraven ska säkerställa att ett 
övervakningsorgan: 

i. 

ii. 

iii. 

visar sitt oberoende och sin expertis i förhållande till uppförandekodens syfte på 
ett sätt som den behöriga tillsynsmyndigheten finner tillfredsställande, 

har upprättat förfaranden varigenom det kan bedöma de berörda 
personuppgiftsansvarigas och personuppgiftsbiträdenas lämplighet för att 
tillämpa uppförandekoden, övervaka att de efterlever dess bestämmelser och 
regelbundet se över hur koden fungerar, 

har upprättat förfaranden och strukturer för att hantera klagomål om 
överträdelser av uppförandekoden eller det sätt på vilket koden tillämpas, eller 
har tillämpats, av en personuppgiftsansvarig eller ett personuppgiftsbiträde, och 
för att göra dessa förfaranden och strukturer synliga för registrerade och för 
allmänheten, och 

iv. 

på ett sätt som den behöriga tillsynsmyndigheten finner tillfredsställande visat 
att dess uppgifter och uppdrag inte leder till en intressekonflikt.19

Som redogjorts för ovan är det en förutsättning att övervakningsorgan kan ansöka till 
IMY om ackreditering för att uppförandekoder ska kunna utarbetas av svenska 
sammanslutningar och organ som företräder kategorier av personuppgiftsansvariga 
eller -biträden under IMY:s tillsynsbehörighet.  

Mot denna bakgrund och i syfte att uppmuntra utarbetandet av uppförandekoder är det 
angeläget att IMY fastställer krav för ackreditering av övervakningsorgan.20

Som framgår ovan anmälde IMY ett utkast till ackrediteringskrav till EDPB för 
granskning och till följd av EDPB:s yttrande har också kraven ändrats i vissa delar.21

De ackrediteringskrav som framgår av bilagan ställer upp krav i följande avseenden: 

15 Artikel 41.4 i dataskyddsförordningen. 
16 Artikel 41.4 i dataskyddsförordningen. 
17 Artikel 41.2 c i dataskyddsförordningen. 
18 Artikel 41.1 i dataskyddsförordningen. 
19 Artikel 41.2 i dataskyddsförordningen. 
20 Ackrediteringskraven framgår av bilagan till detta beslut. 
21 För mer information, se: dnr IMY-2022-6945-5; IMI-ärende nr. 542337. 

Integritetsskyddsmyndigheten 

Diarienummer: IMY-2022-6945 
Datum: 2023-09-07 

4(4)











självständighet, 
intressekonflikt, 
expertis, 
förfaranden och strukturer, 
hantering av klagomål, 
kommunikation med tillsynsmyndigheten, 
mekanismer för översyn av uppförandekoden, 
rättslig ställning, och 
underleverantörer.22

IMY bedömer att ackrediteringskraven har utformats i enlighet med artikel 41.2 i 
dataskyddsförordningen och EDPB:s riktlinjer 1/2019. De krav för ackreditering av 
övervakningsorgan som framgår av bilagan ska därför fastställas.  

Detta beslut har fattats av vikarierande generaldirektören Karin Lönnheden efter 
föredragning av juristen Cedric Voss. Vid den slutliga handläggningen har även 
rättschefen David Törngren deltagit. 

Karin Lönnheden, 2023-09-07  

(Det här är en elektronisk signatur)

Bilaga

Krav för ackreditering av övervakningsorgan 

22 Riktlinjer 1/2019, avsnitt 12. 

Integritetsskyddsmyndigheten 

Diarienummer: IMY-2022-6945 
Datum: 2023-09-07 

1(27)

Bilaga - Krav för ackreditering av 
övervakningsorgan 

Innehållsförteckning 
Inledning ......................................................................................................................... 2
Ansökningskrav .............................................................................................................. 3
Ackrediteringens varaktighet .......................................................................................... 4
1
Självständighet ..................................................................................................... 5
Rättsliga förfaranden och beslutsförfaranden .......................................... 5
1.1
Finansiella resurser .................................................................................. 7
1.2
1.3
Organisationens resurser och struktur ..................................................... 8
1.4
Ansvarsskyldighet .................................................................................... 9
Intressekonflikt ................................................................................................... 11
Expertis .............................................................................................................. 13
Etablerade förfaranden och strukturer ............................................................... 15
Öppen hantering av klagomål ............................................................................ 18
Kommunikation med IMY ................................................................................... 20
Mekanismer för översyn av koder ...................................................................... 22
Rättslig ställning ................................................................................................. 24
Underleverantörer .............................................................................................. 26

2
3
4
5
6
7
8
9

Integritetsskyddsmyndigheten 

Diarienummer: IMY-2022-6945 
Bilaga – Krav för ackreditering av övervakningsorgan   

2(27)

Inledning 
I enlighet med artikel 41.4 i dataskyddsförordningen23 måste nationella och 
gränsöverskridande uppförandekoder övervakas av ett övervakningsorgan som är 
ackrediterat av den behöriga tillsynsmyndigheten. För svensk del är behörig 
tillsynsmyndighet Integritetsskyddsmyndigheten (IMY). Enligt artikel 41.6 i  
dataskyddsförordningen, och som klargörs i Europeiska dataskyddsstyrelsens (EDPB) 
riktlinjer,24 gäller inte kravet på ett ackrediterat övervakningsorgan för behandling som 
utförs av offentliga myndigheter och organ.25

Övervakningsorganet kan vara antingen externt eller internt för uppförandekodens 
ägare. Ett internt övervakningsorgan kan vara en intern avdelning hos kodägaren eller 
en tillfällig intern kommitté. I artikel 41.2 i dataskyddsförordningen fastställs ett antal 
krav som det föreslagna övervakningsorganet måste uppfylla för att få ackreditering. 
Ett övervakningsorgan ska: 









visa oberoende och sakkunskap i fråga om uppförandekodens innehåll,  

visa fastställda förfaranden som gör det möjligt för berörda 
personuppgiftsansvariga och personuppgiftsbiträden att tillämpa 
uppförandekoden, övervaka kodens efterlevnad och regelbundet se över 
kodens funktion,  

visa etablerade förfaranden och strukturer för att hantera klagomål om 
överträdelser av uppförandekoden, samt hur koden har genomförts, eller håller 
på att genomföras, av en personuppgiftsansvarig eller ett personuppgiftsbiträde, 
och hur dessa förfaranden och strukturer är öppna för registrerade och 
allmänheten, och 

på ett för den behöriga tillsynsmyndigheten tillfredsställande sätt visa att dess 
uppgifter och skyldigheter inte leder till en intressekonflikt.  

EDPB:s riktlinjer på området ger viktig praktisk vägledning och tolkningshjälp vid 
tillämpningen av artikel 41.2 i dataskyddsförordningen. I avsnitt 12 i EDPB:s riktlinjer 
kategoriseras ackrediteringskraven i artikel 41.2 i dataskyddsförordningen i följande 
åtta kategorier: 





Självständighet 

Intressekonflikt 

23 Europaparlamentets och rådets förordning (EU) 2016/679 av den 27 april 2016 om skydd för fysiska personer med 
avseende på behandling av personuppgifter och om det fria flödet av sådana uppgifter och om upphävande av 
direktiv 95/46/EG (allmän dataskyddsförordning) (EUT L 119, 4.5.2016, s. 1). 
24 Riktlinjer 1/2019 om uppförandekoder och övervakningsorgan enligt förordning (EU) 2016/679 (04.06.2019). 
Tillgänglig: https://edpb.europa.eu/our-work-tools/our-documents/guidelines/guidelines-12019-codes-conduct-and-
monitoring-bodies-0_sv (10.08.2023). Se i synnerhet avsnitt 12. 
25 Artikel 41.6 i dataskyddsförordningen. 

Integritetsskyddsmyndigheten 

Diarienummer: IMY-2022-6945 
Bilaga – Krav för ackreditering av övervakningsorgan   

3(27)













Expertis 

Etablerade förfaranden och strukturer 

Öppenhet vid hantering av klagomål 

Kommunikation med den behöriga tillsynsmyndigheten 

Översynsmekanismer 

Rättslig ställning 

De krav som anges i detta dokument grundar sig på kraven i artikel 41.2 i 
dataskyddsförordningen och de krav som anges i avsnitt 12 i EDPB:s riktlinjer. 
Dispositionen av kraven följer riktlinjernas struktur. 
Ansökningskrav 
Ackrediteringen av ett övervakningsorgan bör inte utgöra ett hinder för utarbetandet av 
uppförandekoder. Bedömningen av ansökan om ackreditering som övervakningsorgan 
bör därför ta hänsyn till särdragen i varje sektors behandling och vara så flexibel som 
möjligt, samtidigt som den rättsliga ram som föreskrivs i dataskyddsförordningen, 
EDPB:s riktlinjer och relevanta yttranden från EDPB respekteras. 

Sökande måste uppfylla alla ackrediteringskrav som anges i detta dokument för att bli 
ackrediterade av IMY. 

Kraven gäller för övervakningsorgan, oavsett om det rör sig om ett internt eller externt 
övervakningsorgan, om inte annat anges. 

Ackreditering som övervakningsorgan är endast möjlig i förhållande till föremålet för en 
eller flera särskilda uppförandekoder, i enlighet med artikel 41.1 i  
dataskyddsförordningen. 

Ansökan om ackreditering ska lämnas in i skriftlig form till IMY. Ansökan ska lämnas in 
på svenska. Ansökan ska innehålla bevis på att kraven har uppfyllts genom att 
relevanta dokument, intyg osv. lämnas in i enlighet med dessa krav. 

Ansökan ska åtminstone innehålla följande uppgifter: 

1.  Uppgifter som identifierar den sökande, t.ex. identifikationsnummer såsom 

organisationsnummer.  

2.  Den sökandes etableringsort eller säte, som i båda fallen måste vara belägen 

inom det Europeiska ekonomiska samarbetsområdet (EES). 

3.  Kontaktuppgifter som ska användas för all kommunikation vid 

ackrediteringsansökan. 

Integritetsskyddsmyndigheten 

Diarienummer: IMY-2022-6945 
Bilaga – Krav för ackreditering av övervakningsorgan   

4(27)

4.  Specificering av typen av övervakningsorgan (dvs. om det är internt eller externt). 

5.  Specificering av den uppförandekod för vilken ackreditering söks. 

6.  Tillämpningsområdet för uppförandekoden (inkl. om den är nationell eller 

gränsöverskridande). 

7.  Stödhandlingar. 

Detaljerade dokumentationskrav ingår i vart och ett av ackrediteringskraven nedan.  
Ackrediteringens varaktighet 
Ett beslut om ackreditering gäller tills vidare. 

IMY förbehåller sig rätten att genomföra granskningar av övervakningsorganet för att 
säkerställa att organet fortfarande uppfyller kraven för ackreditering. En sådan översyn 
kan inledas bland annat med anledning av ändringar av uppförandekoden, 
lagändringar som påverkar övervakningsorganets förmåga att utföra sina 
övervakningsfunktioner, väsentliga ändringar av övervakningsorganet, eller om 
övervakningsorganet underlåter att fullgöra sina övervakningsfunktioner. Vid 
väsentliga ändringar av övervakningsorganets förmåga att fungera självständigt och 
effektivt kommer en översyn alltid att genomföras. 

Övervakningsorganet kommer att behålla sin ackrediteringsstatus, med undantag för 
om resultatet av en översyn visar att kraven för ackreditering inte längre är uppfyllda. 
Om kraven för ackreditering inte längre uppfylls förbehåller sig IMY rätten att återkalla 
ackrediteringen.  

Integritetsskyddsmyndigheten 

Diarienummer: IMY-2022-6945 
Bilaga – Krav för ackreditering av övervakningsorgan   

5(27)

1  Självständighet  
Enligt artikel 41.2 a i dataskyddsförordningen ska övervakningsorganet visa sitt 
oberoende i förhållande till innehållet i uppförandekoden.  

Ett övervakningsorgans oberoende kan förstås som en rad formella regler och 
förfaranden för övervakningsorganets utnämning, mandat och verksamhet. Dessa 
regler och förfaranden kommer att göra det möjligt för övervakningsorganet att med 
fullständig självständighet övervaka efterlevnaden av en uppförandekod, utan direkt 
eller indirekt påverkan, och utan att underkastas någon form av påtryckningar som kan 
påverka dess beslut.  

Ett övervakningsorgan ska inte kunna ta emot instruktioner om utförandet av sitt 
uppdrag från uppförandekodens medlemmar, det yrke, den bransch eller sektor som 
uppförandekoden gäller för, eller från uppförandekodens ägare. Regler och 
förfaranden måste därför fastställas för att säkerställa att övervakningsorganet agerar 
självständigt och utan påtryckningar. När övervakningsorganet är internt måste det 
finnas ett särskilt fokus på övervakningsorganets förmåga att agera självständigt.  

Oberoendet måste påvisas inom fyra huvudområden:  









Rättsliga förfaranden och beslutsförfaranden 

Ekonomiska resurser 

Organisatoriska resurser och struktur 

Ansvar / utnämning av ledamöter / personal 

Kraven för dessa områden anges nedan. 

  Rättsliga förfaranden och beslutsförfaranden 

1.1.1  Övervakningsorganet måste på lämpligt sätt vara oberoende i förhållande till 
uppförandekodens medlemmar, det yrke, den bransch eller sektor som 
uppförandekoden gäller för och uppförandekodens ägare, särskilt när det gäller 
eventuella rättsliga och ekonomiska band som kan finnas mellan övervakningsorganet 
och uppförandekodens ägare eller medlemmar. Övervakningsorganet ska genomföra 
ett lämpligt beslutsförfarande för att säkerställa sin självständighet och oberoende. 

1.1.2  Övervakningsorganet måste agera självständigt när det gäller att välja och 
tillämpa sina åtgärder och sanktioner mot en personuppgiftsansvarig eller ett 
personuppgiftsbiträde som följer uppförandekoden.  

1.1.3  Övervakningsorganets mandat och dess upphörande måste regleras på ett sätt 
som förhindrar ett alltför stort beroende av en förnyelse eller rädsla för att förlora 
utnämningen, i en omfattning som inverkar negativt på övervakningsorganets 
oberoende vid utförandet av övervakningen. 

Integritetsskyddsmyndigheten 

Diarienummer: IMY-2022-6945 
Bilaga – Krav för ackreditering av övervakningsorgan   

6(27)

Vägledning 

Övervakningsorganet bör utnämnas för att övervaka uppförandekoden under en 
tidsperiod på åtminstone tre år.   

1.1.4  Övervakningsorganet får inte tillhandahålla några tjänster till uppförandekodens 
medlemmar eller ägare som kan inverka negativt på organets oberoende. 

Vägledning  

Tillåtna tjänster kan ha anknytning till utveckling eller förbättring av 
uppförandekoden eller ge vägledning om genomförandet av uppförandekoden. 

1.1.5  Övervakningsorganet ska under ansökningsprocessen lägga fram bevis för att 
organet och dess personal kan agera oberoende och utan extern påverkan. 

Vägledning 

Övervakningsorganets oberoende i fråga om rättsliga förfaranden och 
beslutsförfaranden kan styrkas genom: 

a) 

b) 

c) 

d) 

e) 

f) 

g) 

h) 

i) 

Formella regler för utnämning. 

Uppdragsbeskrivningar och arbetsbeskrivningar. 

Dokumenterade rekryteringsprocesser för personal. 

Uppgifter om personer i det övervakningsorgan som är behörigt att fatta 
beslut, vilket visar att det inte finns några sammanfallande intressen med de 
organisationer som ska övervakas. 

En beskrivning av uppförandekodens ägare. 

Information om övervakningsorganets varaktighet eller upphörande. 

Utvärdering och behandling av risker med avseende på oberoende. 

Handlingar som styrker de affärsmässiga, ekonomiska, avtalsmässiga eller 
andra förbindelserna mellan övervakningsorganet och den sammanslutning 
eller organisation som lämnar in uppförandekoden samt uppförandekodens 
medlemmar. 

För interna övervakningsorgan: en beskrivning av de kommittéer, separata 
avdelningar eller personal som kan vara involverade i övervakningsorganet, 

Integritetsskyddsmyndigheten 

Diarienummer: IMY-2022-6945 
Bilaga – Krav för ackreditering av övervakningsorgan   

7(27)

framtida informationshinder mellan uppförandekodens ägares övriga 
organisation och övervakningsorganet, samt separata 
rapporteringsstrukturer. 

  Finansiella resurser 

1.2.1  Övervakningsorganet måste vara ekonomiskt oberoende på lämpligt sätt. Det 
ekonomiska oberoendet ska styrkas genom att visa full självständighet gentemot den 
som tilldelar övervakningsorganet budgetmedel och andra resurser, särskilt i de fall 
där övervakningsorganet är internt. 

1.2.2  Övervakningsorganet måste kunna förvalta sin budget och sina resurser 
oberoende utan någon form av inflytande från uppförandekodens ägare och 
medlemmar. En särskild separat budget ska tilldelas övervakningsorganet av 
uppförandekodens ägare som säkerställer att finansieringen av organets verksamhet 
är varaktig över tid. 

Vägledning 

Övervakningsorganets finansiering bör garanteras under en tidsperiod på 
åtminstone två år. 

1.2.3  Övervakningsorganet ska kunna visa att det har den finansiella stabiliteten och 
de resurser som krävs för att kunna utföra sin övervakningsverksamhet på ett effektivt 
och varaktigt sätt. Sådana resurser måste säkerställas på lång sikt, och förlusten av en 
eller flera finansieringskällor ska inte påverka övervakningsorganets oberoende. 

1.2.4  Det sätt på vilket övervakningsorganet får ekonomiskt stöd (t.ex. en avgift som 
betalas av uppförandekodens medlemmar) får inte inverka negativt på organets 
oberoende. Övervakningsorganet ska under ansökningsprocessen visa IMY hur det får 
ekonomiskt stöd för sin övervakningsroll och förklara hur detta inte äventyrar organets 
oberoende. 

Integritetsskyddsmyndigheten 

Diarienummer: IMY-2022-6945 
Bilaga – Krav för ackreditering av övervakningsorgan   

8(27)

Vägledning 

Ekonomiskt oberoende kan styrkas med dokumentation av inkomstkällor, tidigare 
eller beräknade intäkter och kostnader samt uppgifter om relevanta tillgångar eller 
skulder. 

Övervakningsorganet kommer inte att betraktas som ekonomiskt oberoende om till 
exempel reglerna för dess ekonomiska stöd gör det möjligt för en medlem till 
uppförandekoden som är under utredning att stoppa sina ekonomiska bidrag till 
organet, för att undvika en eventuell sanktion från övervakningsorganets sida. 

1.2.5  Vid säkerställandet av det ekonomiska oberoendet ska övervakningsorganet ta 
hänsyn till antalet och storleken på uppförandekodens medlemmar (som övervakade 
organisationer), arten och omfattningen av deras behandling (uppförandekodens 
ämne) och de risker som är förknippade med behandlingarna, inbegripet 
komplexiteten eller graden av risk för den relevanta databehandlingen. 

  Organisationens resurser och struktur 

1.3.1  Övervakningsorganet måste organiseras på ett sådant sätt att det kan agera 
oberoende av uppförandekodens ägare och medlemmar inom ramen för 
uppförandekoden när organet utför sina uppgifter och utövar sina befogenheter. 

1.3.2  Övervakningsorganet måste ha den bemanning och de tekniska resurser som 
krävs för att kunna utföra sina uppgifter på ett effektivt sätt. 

1.3.3  Övervakningsorganet ska bestå av ett tillräckligt och proportionerligt antal 
tillräckligt kvalificerade anställda så att det kan utföra övervakningsfunktionerna, på ett 
sätt som återspeglar den berörda sektorn och arten, omfattningen, komplexiteten och 
riskerna med den personuppgiftsbehandling som omfattas av uppförandekoden. 

Vägledning 

För att säkerställa att övervakningsorganet är tillräckligt bemannat bör det inrättas 
särskilda förfaranden och lönestrukturer som gör det möjligt för 
övervakningsorganet att behålla sina anställda över tid. 

Övervakningsorganet bör som huvudregel tillämpa anställningsformer som 
säkerställer tillräcklig bemanning. 

1.3.4  Övervakningsorganet ska vara ansvarigt och ha befogenhet att fatta beslut om 
övervakningsverksamheten.  

1.3.5  När övervakningsorganet är internt måste det finnas separat personal och 
ledning för att säkerställa ansvarsskyldighet och funktion från andra delar av 
organisationen (dvs. uppförandekodens ägare). Det interna övervakningsorganet 

Integritetsskyddsmyndigheten 

Diarienummer: IMY-2022-6945 
Bilaga – Krav för ackreditering av övervakningsorgan   

9(27)

måste kunna agera fritt från instruktioner och ska skyddas från alla slags sanktioner 
eller störningar (direkt eller indirekt) som en följd av fullgörandet av dess uppgift. 

1.3.6  Övervakningsorganet får inte inrättas inom organisationen för någon av 
uppförandekodens medlemmar. 

Vägledning 

Punkterna 1.3.5 och 1.3.6 kan uppnås genom användning av effektiva 
organisatoriska hinder och informationshinder samt separata strukturer för 
rapporteringshantering, eller genom någon annan logisk åtskillnad mellan 
övervakningsorganet och uppförandekodens ägare eller medlemmar. 

1.3.7  Övervakningsorganet ska visa sitt organisatoriska oberoende för IMY under 
ansökningsprocessen. 

Vägledning 

Bevis på övervakningsorganets organisatoriska oberoende kan tillhandahållas 
genom: 

a) 

b) 

Identifiering av risker för dess organisatoriska oberoende och hur det 
kommer att avlägsna eller minimera sådana risker och användning av en 
lämplig mekanism för att säkerställa opartiskhet.  

För interna övervakningsorgan, dokumentation om inrättandet av 
övervakningsorganet och information om dess förhållande till den 
organisation som övervakningsorganet ingår i (dvs. uppförandekodens 
ägare). 

  Ansvarsskyldighet 

1.4.1  Övervakningsorganet måste kunna visa att det är ansvarigt för sina beslut och 
åtgärder för att kunna betraktas som oberoende. 

Vägledning 

Övervakningsorganets ansvarsskyldighet kan uppnås genom fastställande av en 
ram för roller, beslutsfattande och rapporteringsförfaranden för att säkerställa 
oberoendet mellan övervakningsorganet och uppförandekodens ägare eller 
medlemmar, och genom att fastställa strategier för att öka personalens 
medvetenhet om styrningsstrukturerna och gällande förfaranden. 

Integritetsskyddsmyndigheten 

Diarienummer: IMY-2022-6945 
Bilaga – Krav för ackreditering av övervakningsorgan   

10(27)

1.4.2  De beslut som fattas av övervakningsorganet i samband med dess funktioner 
ska inte godkännas av någon annan organisation, inklusive uppförandekodens ägare.  

1.4.3  Övervakningsorganet ska lämna bevis till IMY om dess opartiskhet i fråga om 
ansvarsskyldighet under ansökningsprocessen. 

Vägledning  

Bevis på opartiskhet i fråga om ansvarsskyldighet kan omfatta, men är inte 
begränsat till: 

a) 

b) 

Arbetsbeskrivningar. 

Ledningsrapporter och utbildning av personal (dvs. riktlinjer för att öka 
personalens medvetenhet om styrningsstrukturer och gällande förfaranden). 

Integritetsskyddsmyndigheten 

Diarienummer: IMY-2022-6945 
Bilaga – Krav för ackreditering av övervakningsorgan   

11(27)

2  Intressekonflikt  
Enligt artikel 41.2 d i dataskyddsförordningen ska övervakningsorganet visa att dess 
uppgifter och skyldigheter inte leder till en intressekonflikt. 

Det måste därför visas att övervakningsorganet och dess personal kommer att avstå 
från alla åtgärder som är oförenliga med dess uppgifter och att skyddsåtgärder införs 
för att säkerställa att organet inte kommer att utöva oförenlig verksamhet. 

Kraven nedan syftar till att säkerställa att övervakningsorganet kan utföra sin 
övervakningsverksamhet på ett opartiskt sätt, identifiera situationer som kan skapa en 
intressekonflikt och vidta åtgärder för att undvika sådana situationer. 

Övervakningsorganet ska ha en egen personal som utses av 

övervakningsorganet eller något annat organ som är oberoende av uppförandekoden 
och dess medlemmar. Personalen ska endast vara underställd övervakningsorganet. 

Vägledning 

Ett exempel på personal som valts ut av ett organ som är oberoende av 
uppförandekoden är personal som har rekryterats av ett oberoende externt företag 
som tillhandahåller rekryterings- och personaltjänster. 

Övervakningsorganet ska förbli fritt från yttre påverkan, vare sig direkt eller 

indirekt, och får varken begära eller ta emot instruktioner från någon person, 
organisation eller sammanslutning. 

Övervakningsorganet måste skyddas från alla slags sanktioner eller inblandning 

(direkt eller indirekt) av uppförandekodens ägare, andra relevanta organ eller 
uppförandekodens medlemmar, som en följd av fullgörandet av organets uppgifter. 

Övervakningsorganet måste identifiera situationer som kan skapa en 

intressekonflikt (på grund av dess personal, organisation, förfaranden osv.) och införa 
interna förfaranden för att hantera effekterna av situationer som kan skapa en 
intressekonflikt. Sådana förfaranden kommer att variera beroende på 
uppförandekoden. Om faktiska eller potentiella intressekonflikter identifierats ska 
lämpliga åtgärder vidtas för att säkerställa övervakningsorganets oberoende.

Integritetsskyddsmyndigheten 

Diarienummer: IMY-2022-6945 
Bilaga – Krav för ackreditering av övervakningsorgan   

12(27)

Vägledning 

Ett exempel på en intressekonflikt kan vara om övervakningsorganets personal 
undersöker klagomål mot en organisation som de arbetar för. Ägande, styrning, 
ledning, personal, delade resurser, ekonomi, kontrakt, utkontraktering, utbildning, 
marknadsföring och betalning av försäljningsprovision är andra potentiella källor till 
intressekonflikter. 

Exempel på vad som inte utgör en intressekonflikt:  

Tillhandahållande av tjänster som är rent administrativa, organisatoriskt stöd eller 
annan liknande stödverksamhet. 

Övervakningsorganets personal ska vara skyldig att rapportera alla situationer 
som kan skapa en intressekonflikt. Vid intressekonflikter hos personal ska de berörda 
anmäla sina intressen och arbetet ska omfördelas. 

Övervakningsorganet ska fortlöpande identifiera och undanröja risker för dess 

opartiskhet. 

Övervakningsorganet måste utbilda sin personal om situationer som kan skapa 

en intressekonflikt och de interna förfaranden som är tillämpliga i dessa situationer. 

Övervakningsorganet ska lämna information om sin hantering av 

intressekonflikter till IMY under ansökningsprocessen. Övervakningsorganets 
riskhanteringsmetod (enligt kraven i p. 2.4) och tillhörande förfaranden ska ingå i 
ansökan. 

Integritetsskyddsmyndigheten 

Diarienummer: IMY-2022-6945 
Bilaga – Krav för ackreditering av övervakningsorgan   

13(27)

3  Expertis 
Enligt artikel 41.2 a i dataskyddsförordningen ska övervakningsorganet visa sin 
sakkunskap i fråga om uppförandekodens tillämpningsområde. 

Övervakningsorganet ska ha den sakkunskap som krävs för att kunna utföra sin roll på 
ett effektivt sätt.   

Alla uppförandekoder med övervakningsorgan måste beskriva den sakkunskapsnivå 
som krävs för kodens övervakningsorgan så att övervakningsverksamheten kan 
genomföras på ett effektivt sätt. Övervakningsorganets sakkunskap måste bedömas i 
enlighet med den aktuella uppförandekoden. Krav som är specifika för en 
uppförandekod kommer att vara beroende av sådana faktorer som den särskilda 
sektorn, personuppgiftsbehandlingens område, de olika intressen som berörs och 
riskerna med den personuppgiftsbehandling som omfattas av uppförandekoden. 
Dessa krav som är specifika för en uppförandekod kommer att betraktas som en del 
av ackrediteringen. Övervakningsorganet måste alltid uppfylla de krav som anges 
nedan. Ytterligare eller särskilda krav på sakkunskap behöver uppfyllas endast om 
uppförandekoden föreskriver sådana krav. 

IMY kommer att bedöma om övervakningsorganet uppfyller kraven på expertis utifrån 
övervakningsorganet som helhet. All personals kvalifikationer och erfarenhet kommer 
därför att ingå i bedömningen. 

Övervakningsorganet måste ha fördjupade kunskaper och erfarenheter när det 

gäller dataskyddslagstiftningen (inbegripet relevant teknisk kunskap), sektorn och 
särskild personuppgiftsbehandling inom ramen för uppförandekoden. 

Övervakningsorganet ska se till att personal som fattar beslut för 

övervakningsorganets räkning har lämplig sektors- och dataskyddsexpertis.  

Övervakningsorganet ska se till att personal som utför övervakningsfunktioner har 
lämplig sektors- och dataskyddsexpertis, operativ erfarenhet samt utbildning och 
kvalifikationer inom revision, övervakning eller kvalitetssäkring.  

Övervakningsorganet ska under ansökningsprocessen visa för IMY att det inte 
bara uppfyller kraven i p. 3.1–2 ovan, utan även de relevanta kompetenskraven enligt 
uppförandekoden. 

Integritetsskyddsmyndigheten 

Diarienummer: IMY-2022-6945 
Bilaga – Krav för ackreditering av övervakningsorgan   

14(27)

Vägledning 

Bevis på övervakningsorganets sakkunskap kan omfatta, men är inte begränsat till, 
följande: 

a) 

b) 

c) 

d) 

Dokumenterad tidigare erfarenhet från övervakningsorganet att agera som 
övervakare av en viss sektor. 

Beskrivning av den vid övervakningsorganet anställda personalens 
kompetens och tidigare erfarenhet. 

Dokumentation av utbildning av personal för att övervaka efterlevnaden av 
uppförandekoden, såsom certifiering och examensbevis. 

Dokumentation som rör personalens sakkunskap inom dataskydd, t.ex. 
utbildning och dataskyddsintyg. 

Integritetsskyddsmyndigheten 

Diarienummer: IMY-2022-6945 
Bilaga – Krav för ackreditering av övervakningsorgan   

15(27)

4  Etablerade förfaranden och strukturer 
Enligt artikel 41.2 a i dataskyddsförordningen ska övervakningsorganet visa att den 
har etablerade förfaranden som gör det möjligt för organet att bedöma om 
personuppgiftsansvariga och personuppgiftsbiträden har rätt att tillämpa 
uppförandekoden, övervaka att de följer kodens bestämmelser och regelbundet se 
över sin funktion. 

Övervakningsorganet ska ha en operativt genomförbar övervakningsmekanism. 
Kraven nedan syftar till att säkerställa att övervakningsorganets övervakningsprocess 
är effektiv i fråga om resurser och förfaranden. 

Övervakningsorganet måste förses med den finansiella stabilitet och de 

resurser som krävs för att den ska kunna utföra sina uppgifter på ett effektivt sätt och 
de förfaranden som krävs för att uppförandekoden ska fungera över tid. Resurserna 
ska stå i proportion till det förväntade antalet medlemmar till uppförandekoden och 
deras organisationers storlek, samt komplexiteten och graden av risk för den relevanta 
personuppgiftsbehandlingen och de klagomål som övervakningsorganet förväntas ta 
emot. 

Övervakningsorganet ska fastställa förfaranden för att bedöma om 

personuppgiftsansvariga och personuppgiftsbiträden har rätt att registrera sig och följa 
uppförandekoden. Sådana förfaranden ska omfatta en bedömning av om den aktuella 
behandlingen av personuppgifter omfattas av uppförandekodens tillämpningsområde. 
Övervakningsorganet ska dessutom tillhandahålla bevis på inledande, särskilda och 
regelbundna förfaranden för att övervaka medlemmarnas efterlevnad inom en tydlig 
tidsram och kontrollera medlemmarnas behörighet innan de ansluter sig till 
uppförandekoden. 

Övervakningsorganet måste inom en tydlig och fastställd tidsperiod upprätta 
regelbundna förfaranden för att aktivt och effektivt övervaka att uppförandekodens 
medlemmar följer uppförandekodens bestämmelser. 

Vägledning 

a) 

b) 

Ett övervakningsförfarande som definierar den metod som ska tillämpas, 
dvs. den uppsättning kriterier som ska bedömas, typen av övervakning 
(egenkontroll, revision på distans eller på plats, återkommande kontroller, 
användning av erkända revisionsstandarder, enkätundersökningar m.m.), 
dokumentation av resultaten etc.   

Ett förfarande för utredning, identifiering och hantering av överträdelser av 
koden och, när så krävs, de korrigerande åtgärder som fastställs i 
uppförandekoden. 

Integritetsskyddsmyndigheten 

Diarienummer: IMY-2022-6945 
Bilaga – Krav för ackreditering av övervakningsorgan   

16(27)

Övervakningsorganet måste inrätta inledande, särskilda och regelbundna  
förfaranden för att aktivt och effektivt övervaka att uppförandekodens medlemmar 
följer uppförandekodens bestämmelser. 

Vägledning 

Särskild övervakning kan bland annat göras på grundval av en uppkommen 
situation inom ramen för en undersökning eller till följd av ett klagomål från en 
registrerad. 

De förfaranden som anges i p. 4.3–4 och valet mellan dessa bör göras enligt en 

riskbaserad metod. 

Övervakningsorganets övervakningsförfaranden måste omfatta de fullständiga 

övervakningsprocesserna, från utarbetandet av en utvärdering till dess slut, och de 
måste omfatta ytterligare kontroller för att säkerställa att lämpliga åtgärder vidtas för att 
avhjälpa överträdelser och förhindra upprepade överträdelser. 

Förfarandena för att övervaka efterlevnaden av uppförandekoder måste vara 

tillräckligt specifika för att säkerställa en konsekvent tillämpning av 
övervakningsorganets skyldigheter. 

Övervakningsorganet ska fastställa förfaranden för regelbundna översyner av 
uppförandekodens verksamhet. Ytterligare krav avseende mekanismerna för översyn 
av uppförandekoden anges i kraven i avsnitt 7. 

Vid fastställandet av de förfaranden som krävs (för att kontrollera 

stödberättigande, övervakning och översyn) ska övervakningsorganet ta hänsyn till 
den risk som personuppgiftsbehandlingen inom ramen för uppförandekoden medför, 
den förväntade omfattningen av personuppgiftsbehandlingen, antalet medlemmar till 
uppförandekoden, geografisk omfattning, mottagna klagomål, förekomsten av 
incidenter och andra relevanta faktorer. 

Övervakningsorganet och dess personal ansvarar för hanteringen av all 

information som erhållits eller skapats under övervakningsprocessen. 
Övervakningsorganet och dess personal ska hemlighålla all information som erhållits 
eller skapats under övervakningens gång, med undantag för vad som krävs enligt lag 
eller kraven i detta dokument. 

Utan att det påverkar svensk lagstiftning ska övervakningsorganet göra sina 

beslut om avslutade övervaknings- och prövningsförfaranden tillgängliga för 
allmänheten när de avser upprepade eller allvarliga överträdelser, t.ex. sådana som 
skulle kunna leda till att den personuppgiftsansvarige eller personuppgiftsbiträdet i 
fråga stängs av eller utesluts från uppförandekoden. I annat fall ska 
övervakningsorganet göra publikationer eller sammanfattningar av beslut eller 

Integritetsskyddsmyndigheten 

Diarienummer: IMY-2022-6945 
Bilaga – Krav för ackreditering av övervakningsorgan   

17(27)

statistiska uppgifter om dess avslutade övervaknings- och granskningsförfaranden 
tillgängliga för allmänheten. 

Övervakningsorganet ska visa sin bedömning av behörighet samt övervaknings- 

och granskningsförfaranden för IMY under ansökningsprocessen. 

Integritetsskyddsmyndigheten 

Diarienummer: IMY-2022-6945 
Bilaga – Krav för ackreditering av övervakningsorgan   

18(27)

5  Öppen hantering av klagomål  
Enligt artikel 41.2 c i dataskyddsförordningen ska övervakningsorganet visa de 
förfaranden som organet etablerat för att göra det möjligt för organet att hantera 
klagomål om överträdelser av uppförandekoden eller det sätt på vilket 
uppförandekoden har genomförts eller håller på att genomföras av en 
personuppgiftsansvarig eller -biträde. Dessa förfaranden och strukturer ska vara 
öppna för registrerade och allmänheten. 

Öppna och allmänt tillgängliga förfaranden och strukturer för hantering av klagomål 
från olika källor när det gäller uppförandekodens medlemmar är en viktig del av 
övervakningen av uppförandekoden. Kraven nedan syftar till att säkerställa 
genomförandet av ett effektivt system för hantering av klagomål.  

IMY noterar att tillgängliga klagomålsförfaranden bör omfattas av uppförandekoden.  

Övervakningsorganet måste inrätta effektiva och tydliga förfaranden och 

strukturer för handläggning av klagomål. 

Vägledning 

Förfaranden för hantering av klagomål kan vara en dokumenterad process för att ta 
emot, utvärdera, spåra, registrera och lösa klagomål. 

Övervakningsorganet ska i sina förfaranden inkludera den klagandes och 

uppförandekodens medlemmars rätt att bli hörda. 

Övervakningsorganet måste göra klagomålsförfarandet allmänt tillgängligt och 

lättillgängligt. Vägledningen om förfarandet måste vara tillräckligt tydlig och 
lättbegriplig för att en klagande ska kunna förstå den. 

Klagomål ska lösas inom rimlig tid. Övervakningsorganet ska fastställa en 

tidsram för att lösa klagomål och göra information om tidsramen tillgänglig för 
allmänheten. Om klagomålet inte kan lösas inom den beräknade tidsramen måste 
övervakningsorganet informera den klagande om förseningen, orsaken till detta och 
om en ny tidsfrist för att lösa klagomålet. Klagomål som inte är komplexa ska normalt 
lösas inom tre månader. 

Övervakningsorganet ska bekräfta mottagandet av ett klagomål inom en 

månad. 

Vid överträdelse av en uppförandekod ska övervakningsorganet ha fastställda 
förfaranden för att vidta omedelbara åtgärder och vidta de korrigerande åtgärder som 
anges i uppförandekoden. Syftet med sådana förfaranden måste vara att avbryta 
överträdelsen och undvika framtida upprepning. 

Integritetsskyddsmyndigheten 

Diarienummer: IMY-2022-6945 
Bilaga – Krav för ackreditering av övervakningsorgan   

19(27)

Övervakningsorganet ska utan onödigt dröjsmål informera den klagande, berörd 

medlem av uppförandekoden och kodens ägare om de korrigerande åtgärder som 
vidtagits och dess motivering. Övervakningsorganet ska också informera IMY och 
andra berörda tillsynsmyndigheter. 

Övervakningsorganet måste fastställa förfaranden för att åter kunna ta upp 

klagomål. 

Övervakningsorganet måste föra register över alla klagomål som mottagits och 

alla åtgärder som vidtagits. IMY bör kunna få tillgång till protokollet när som helst. 

Övervakningsorganet ska göra information om eventuella korrigerande åtgärder 

som leder till avstängning eller uteslutande av uppförandekodens medlemmar – och 
eventuella senare upphävanden av sådana uteslutningar – allmänt tillgänglig. 

Vägledning 

Exempel på korrigerande åtgärder är: utbildning, utfärdande av en varning, rapport 
till en medlems styrelse, en formell underrättelse som kräver genomförande av 
särskilda åtgärder inom en angiven tidsfrist eller tillfälligt upphävande av 
medlemmen från koden till dess att korrigerande åtgärder vidtas. 

Övervakningsorganet ska offentliggöra information om de beslut som fattas 

inom ramen för förfarandet för hantering av klagomål. Den information som krävs kan 
lämnas i form av allmänna statistiska uppgifter om antal och typ av klagomål och 
överträdelser och de lösningar och korrigerande åtgärder som utfärdats. 

IMY har befogenhet att övervaka övervakningsorganets efterlevnad av artikel 

41.1-2 och 41.4 i dataskyddsförordningen, i enlighet med artikel 57.1 i 
dataskyddsförordningen. Övervakningsorganet ska därför fastställa förfaranden för att 
informera klaganden om detta och vidarebefordra relevanta undersökningar om 
övervakningsorganets övervakningsverksamhet till IMY.  

Övervakningsorganet ska uppvisa sina förfaranden och strukturer för hantering 

av klagomål till IMY under ansökningsprocessen. 

Integritetsskyddsmyndigheten 

Diarienummer: IMY-2022-6945 
Bilaga – Krav för ackreditering av övervakningsorgan   

20(27)

6  Kommunikation med IMY 
Kraven nedan syftar till att säkerställa att övervakningsorganets ramverk möjliggör en 
effektiv kommunikation till IMY och andra behöriga tillsynsmyndigheter av de åtgärder 
som vidtas av övervakningsorganet avseende koden. Detta inbegriper information om 
avstängning eller uteslutande av uppförandekodens medlemmar som utfärdats av 
övervakningsorganet och eventuella väsentliga ändringar i övervakningsorganet. IMY 
kan, mot bakgrund av uppgifterna som rapporteras till myndigheten enligt p. 6.1 – 6.5 
nedan, inleda en översyn av övervakningsorganets ackreditering. 

Övervakningsorganet ska fastställa tydliga rapporteringsmekanismer för att 

möjliggöra skriftlig rapportering av upprepade eller allvarliga överträdelser (som skulle 
leda till allvarliga reaktioner från övervakningsorganet, såsom avstängning eller 
uteslutande från koden) till IMY och andra behöriga tillsynsmyndigheter utan onödigt 
dröjsmål. Denna rapport ska åtminstone: 

a. 

b. 

c. 

underrätta om den korrigerande åtgärden och ange giltiga skäl för beslutet, 

innehålla information om överträdelsen, och 

tillhandahålla information och bevis för de åtgärder som vidtagits. 

Övervakningsorganet ska kunna lämna all relevant information om sitt agerande 

enligt p. 6.1 på begäran av IMY eller andra behöriga tillsynsmyndigheter. 

Övervakningsorganet ska ha ett dokumenterat förfarande för granskning och 
hävande av en avstängning eller uteslutning av en medlem till uppförandekoden och 
meddela medlemmen, IMY och andra behöriga tillsynsmyndigheter om resultatet av 
granskningen.  

Övervakningsorganet ska fastställa rapporteringsmekanismer för att möjliggöra 

regelbunden rapportering av resultaten av övervakningsorganets granskningar av 
uppförandekoden till IMY. 

Vägledning 

Regelbunden rapportering kan ske genom verksamhets-, gransknings- eller 
revisionsrapporter som sammanställs och redovisas för IMY årligen. 

Övervakningsorganet ska utan onödigt dröjsmål underrätta IMY om väsentliga 

ändringar av övervakningsorganet. 

Integritetsskyddsmyndigheten 

Diarienummer: IMY-2022-6945 
Bilaga – Krav för ackreditering av övervakningsorgan   

21(27)

Vägledning 

Väsentliga ändringar kan omfatta följande: 

a)  Ändringar av övervakningsorganets rättsliga, kommersiella, ägarmässiga eller 

organisatoriska status och nyckelpersonal. 

b)  Förändringar i resurser och platser. 

c)  Eventuella ändringar av grunden för ackrediteringen. 

d)  All annan information som sannolikt kommer att leda till ett ifrågasättande av 

övervakningsorganets oberoende, sakkunskap och avsaknaden av 
intressekonflikter, eller som kommer att inverka negativt på dess fullständiga 
funktion. 

Övervakningsorganet ska uppvisa sina rapporteringsmekanismer för IMY under 

ansökningsprocessen. 

Integritetsskyddsmyndigheten 

Diarienummer: IMY-2022-6945 
Bilaga – Krav för ackreditering av övervakningsorgan   

22(27)

7  Mekanismer för översyn av koder  
Kraven nedan syftar till att säkerställa att övervakningsorganet kontinuerligt granskar 
koden i enlighet med de granskningsmekanismer som beskrivs i uppförandekoden för 
att säkerställa att koden förblir relevant och fortsätter att bidra till en korrekt tillämpning 
av dataskyddsförordningen. 

Det är uppförandekodens ägares uppgift att säkerställa att uppförandekoden fortsätter 
att vara relevant och överensstämmer med gällande lagstiftning. Övervakningsorganet 
ansvarar inte för att utföra denna uppgift, men organet ska bidra till en eventuell 
översyn av uppförandekoden. Som ett resultat av en granskning kan 
uppförandekodens ägare ändra eller utöka uppförandekoden.  

Övervakningsorganet måste bidra till att genomföra översyner av 

uppförandekoden i enlighet med uppförandekoden. 

Övervakningsorganet ska se till att det har dokumenterade planer och 

förfaranden för att se över uppförandekodens funktion. 

Vid översynen av uppförandekoden måste övervakningsorganet bedöma om 
koden fortfarande är relevant för medlemmarna och fortsätter att bidra till en korrekt 
tillämpning av dataskyddsförordningen. En sådan bedömning bör åtminstone ta 
hänsyn till eventuella ändringar i tillämpningen och tolkningen av lagstiftningen eller ny 
teknisk utveckling som kan påverka den behandling av personuppgifter som utförs av 
medlemmarna eller som kan påverka bestämmelserna i uppförandekoden. 

Övervakningsorganet ska förse uppförandekodens ägare och medlemmar med 

en årlig rapport om hur koden fungerar. Rapporten ska innehålla följande: 

a.  Bekräftelse på att en översyn av uppförandekoden har ägt rum och information 
om övervakningsorganets resultat och bedömningar efter översynen samt om 
ändringar av uppförandekoden krävs. 

b. 

Information om personuppgiftsincidenter hos uppförandekodens medlemmar, 
hanterade klagomål samt typ och resultat av övervakningsåtgärder som har 
vidtagits. Denna information kan omfatta, men är inte begränsad till, allmän 
statistisk information om antalet och typen av personuppgiftsincidenter, klagomål, 
överträdelser och utfärdade lösningar och korrigerande åtgärder. 

c.  Bekräftelse på att det inte sker några väsentliga förändringar i 

övervakningsorganet. 

d. 

Information om nya medlemmar till uppförandekoden. 

Övervakningsorganet ska tillämpa uppdateringar av uppförandekoden enligt 

anvisningar från uppförandekodens ägare. 

Integritetsskyddsmyndigheten 

Diarienummer: IMY-2022-6945 
Bilaga – Krav för ackreditering av övervakningsorgan   

23(27)

Övervakningsorganet ska se till att information om dess genomförda 

granskningar och årsrapporten om uppförandekodens funktion dokumenteras och görs 
tillgänglig för IMY på begäran. 

Övervakningsorganet ska visa upp sina granskningsförfaranden för IMY under 

ansökningsprocessen. 

Integritetsskyddsmyndigheten 

Diarienummer: IMY-2022-6945 
Bilaga – Krav för ackreditering av övervakningsorgan   

24(27)

8  Rättslig ställning  
Övervakningsorganet kan inrättas eller etableras på ett antal olika sätt, t.ex. som 
aktiebolag, förening, intern avdelning inom uppförandekodens ägares organisation 
eller som en fysisk person. Oavsett vilken form övervakningsorganet har, måste 
organet visa att det har en lämplig ställning för att utföra sin övervakningsfunktion och 
fullgöra det ansvar som följer av detta. 

Arrangemangen för inrättandet och sammansättningen av övervakningsorganet, dess 
beslutsprocess, operativa regler och varaktighet samt de resurser som ställs till dess 
förfogande ska säkerställa att övervakningsorganet kan fullgöra sina 
övervakningsfunktioner och fullgöra det ansvar som följer därav, under organets hela 
varaktighet.  

IMY noterar att ett övervakningsorgan är ensamt ansvarigt för sin funktion och sina 
uppgifter enligt artikel 41 i dataskyddsförordningen. Övervakningsorganet ansvarar 
inte för att uppförandekodens medlemmar följer bestämmelserna i 
dataskyddsförordningen.  

Övervakningsorganet ska vara etablerat inom EES-området.  

Övervakningsorganet måste kunna hållas juridiskt ansvarigt, inbegripet 

ansvarigt för att betala administrativa sanktionsavgifter utfärdade i enlighet med 83.4 c 
i dataskyddsförordningen, för sin övervakningsverksamhet. 

Under ansökningsprocessen ska kodägaren kunna visa att 

övervakningsorganet och tillhörande förvaltningsstrukturer är inrättade, samt att det är 
möjligt för övervakningsorganet att vidta lämpliga åtgärder i enlighet med artikel 41.4 i 
dataskyddsförordningen och att det kan uppfylla de skyldigheter som följer därav. 

Vägledning 

Bevisen kommer att bero på övervakningsorganets struktur, men kan omfatta 
följande: 

a) 

b) 

c) 

Uppgifter om organisationen och verksamheten, t.ex. i förhållande till dagen 
för bildandet, organisationsnummer, ansvariga tjänstemän, antal anställda, 
eventuella relationer till andra företag och organisationer, ägarstrukturer etc.  

Uppgifter om relevanta resurser. 

Relevanta avtal, överenskommelser, referensvillkor etc. 

Under ansökningsprocessen ska övervakningsorganet bekräfta för den svenska 

tillsynsmyndigheten att det ansvarar för sin övervakningsroll. 

Integritetsskyddsmyndigheten 

Diarienummer: IMY-2022-6945 
Bilaga – Krav för ackreditering av övervakningsorgan   

25(27)

Övervakningsorganet måste visa att organet kan genomföra uppförandekodens 
övervakningsmekanism under varaktigheten för övervakningsorganets mandat, enligt 
p. 1.1.3 ovan. 

När övervakningsorganet är en fysisk person måste det särskilt visas att 

tillräckliga resurser finns tillgängliga för att den fysiska personen ska kunna utföra 
övervakningsorganets uppgifter och uppfylla dess ansvar. Vidare måste det beaktas 
och dokumenteras hur övervakningsrollen säkerställs vid en avgång eller tillfällig 
oförmåga för den berörda personen. 

Integritetsskyddsmyndigheten 

Diarienummer: IMY-2022-6945 
Bilaga – Krav för ackreditering av övervakningsorgan   

26(27)

9  Underleverantörer  
Övervakningsorganet kan lägga ut en del av sin verksamhet på andra parter, t.ex. i 
samband med revision. Vid användning av underleverantörer kommer de skyldigheter 
som gäller för övervakningsorganet att gälla på samma sätt för underleverantören. 
Användningen av en underleverantör tar inte bort övervakningsorganets ansvar. 
Kraven nedan syftar till att säkerställa att övervakningsorganets 
underleverantörsverksamhet dokumenteras och ger tillräckliga garantier. 

Beslutsförfarandet får inte läggas ut på underleverantörer.  

Om ett övervakningsorgan använder underleverantörer ska 

övervakningsorganet se till att det finns tillräckliga garantier när det gäller 
underentreprenörens sakkunskap, oberoende, tillförlitlighet och resurser och att de 
skyldigheter som gäller för övervakningsorganet är tillämpliga på underleverantören på 
samma sätt. 

Vägledning 

Punkt 9.2 kan styrkas med bevis som kan omfatta följande: 

a) 

b) 

Avtal med underleverantören för att beskriva underleverantörens ansvar.  

Tydliga förfaranden för underleverantörskontrakt ska dokumenteras och 
måste omfatta villkor för anlitande av underleverantörer, ett förfarande för 
godkännande av underleverantörer och övervakning av underleverantörer. 

Övervakningsorganet ska genom återkommande kontroller se till att dess 

underleverantörer uppfyller garantierna enligt p. 9.2 ovan. 

Vägledning 

Återkommande kontroller kan exempelvis ske genom regelbunden rapportering eller 
revision på distans eller på plats. 

Övervakningsorganet ska endast anlita underleverantörer som ger tillräckliga 

garantier om att genomföra lämplig tekniska och organisatoriska åtgärder, på ett 
sådant sätt att behandlingen av personuppgifter inom ramen för 
övervakningsverksamheten uppfyller kraven i dataskyddsförordningen och säkerställer 
att den registrerades rättigheter skyddas.  

Om ett avtalsförhållande mellan ett övervakningsorgan och en underleverantör 
upphör, eller ska upphöra, ska övervakningsorganet säkerställa att underleverantörens 
övervakningsverksamhet övergår till övervakningsorganet eller till en annan 
underleverantör, utan avbrott i övervakningsverksamheten.  

Integritetsskyddsmyndigheten 

Diarienummer: IMY-2022-6945 
Bilaga – Krav för ackreditering av övervakningsorgan   

27(27)

Övervakningsorganet ska identifiera alla sina underleverantörer och lämna 

information till IMY om deras uppgifter och den roll de utför när övervakningsorganet 
ansöker om ackreditering. Övervakningsorganet ska lämna samma information till IMY 
också om övervakningsorganet anlitar en underleverantör efter ackrediteringen. IMY 
ska också underrättas om övervakningsorganet slutar använda någon av sina 
underleverantörer. 

