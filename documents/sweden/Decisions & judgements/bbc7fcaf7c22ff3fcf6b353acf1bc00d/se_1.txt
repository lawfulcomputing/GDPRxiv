1(3) 

Nordea Bank Abp, filial i Sverige 
Skickas via e-post 
 
  

Diarienummer: 
IMY-2023-4559 

Datum: 
2023-06-12 

Beslut efter tillsyn enligt 
dataskyddsförordningen – Nordea 
Bank Abp, filial i Sverige 

Integritetsskyddsmyndighetens beslut 
Integritetsskyddsmyndigheten konstaterar att Nordea Bank Abp, filial i Sverige har 
tillgodosett klagandens begäran om tillgång. Mot denna bakgrund finner 
Integritetsskyddsmyndigheten inte skäl att vidta någon ytterligare åtgärd i ärendet. 
 
Ärendet avslutas. 
Redogörelse för tillsynsärendet 

Integritetsskyddsmyndigheten (IMY) har inlett tillsyn beträffande Nordea Bank Abp, 
filial i Sverige (nedan Nordea eller banken) i syfte att utreda ett klagomål om rätten till 
tillgång enligt artikel 15 i dataskyddsförordningen1. 

Klaganden har i huvudsak uppgett följande. Klaganden har begärt tillgång av Nordea 
avseende en inspelning av ett samtal mellan klaganden och en av Nordeas 
medarbetare. Klaganden har inte fått en kopia av samtalet där Nordeas medarbetares 
röst framgår, vilket klaganden har begärt. 

Nordea har i huvudsak uppgett följande. Klaganden har begärt att få del av 
inspelningen av aktuellt samtal. Nordea har tillmötesgått begäran genom att klaganden 
har fått lyssna på inspelningen på plats hos Nordea. Klaganden har vidare erbjudits 
transkribering av samtalet samt en kopia av ljudfilen med inspelning där Nordeas 
medarbetares röst är bortredigerad, då det har bedömts inverka menligt på 
medarbetarens rättigheter att lämna ut dennes röst. 
Motivering av beslutet 
Tillämpliga bestämmelser m.m. 

Rätten till tillgång regleras i artikel 15 i dataskyddsförordningen. Av rätten till tillgång 
följer bl.a. att den personuppgiftsansvarige är skyldig att till en registrerad, dvs. en 
identifierad eller identifierbar fysisk person, som begär det lämna bekräftelse om 
 
1 Europaparlamentets och rådets förordning (EU) 2016/79 av den 27 april 2016 om skydd för fysiska personer med 
avseende på behandling av personuppgifter och om det fria flödet av sådana uppgifter och om upphävande av 
direktiv 95/46/EG. 
 

Postadress:
Box 8114
104 20 Stockholm
Webbplats:
www.imy.se
E-post:
imy@imy.se
Telefon:
08-657 61 00

Integritetsskyddsmyndigheten 
 

Diarienummer: IMY-2023-4559 
Datum: 2023-06-12 
 

2(3) 

 

personuppgifter som rör den registrerade behandlas eller inte.2 Behandlas sådana 
uppgifter ska den personuppgiftsansvariga bl.a. förse den registrerade med en kopia 
på de personuppgifter som är under behandling.3 Denna rätt till en kopia ska dock inte 
inverka menligt på andras rättigheter och friheter.4 

Syftet med rätten till tillgång är att den registrerade ska bli medveten om att 
behandlingen sker och kunna kontrollera att den är laglig. Rätten att få en kopia på 
personuppgifter innefattar en rätt för den registrerade att få en exakt och begriplig 
återgivning av samtliga personuppgifter som den personuppgiftsansvarige behandlar 
om honom eller henne.5  

IMY:s bedömning 

Klagandens röst, som förekommer i ett telefonsamtal, utgör en personuppgift om den 
klaganden, vilken klaganden således har rätt att få en kopia på i en ljudfil. Nordeas 
medarbetares röst utgör dock inte personuppgifter om klaganden. Vad avser den del 
av aktuellt telefonsamtal som utgörs av uttalanden från Nordeas medarbetare är det 
därför tillräckligt att uppgifterna, i den utsträckning de utgör personuppgifter om 
klaganden, lämnas genom en transkribering av samtalet.  

I ärendet har framkommit att Nordea har lämnat tillgång genom att erbjuda ljudfil 
innehållande klagandens röst samt transkribering av samtalet. IMY konstaterar 
därmed att Nordea har tillgodosett klagandens begäran om tillgång. Mot denna 
bakgrund finner Integritetsskyddsmyndigheten inte skäl att vidta någon ytterligare 
åtgärd i ärendet. 

Ärendet ska därför avslutas. 

------------------------------- 

Detta beslut har fattats av den tillförordnade enhetschefen Nidia Nordenström efter 
föredragning av juristen Fredrik Löfgren. 

Nidia Nordenström, 2023-06-12   (Det här är en elektronisk signatur) 

 
Kopia till 
Klaganden 

 

 
2 Artikel 15.1 i dataskyddsförordningen. 
3 Artikel 15.3 i dataskyddsförordningen. 
4 Artikel 15.4 i dataskyddsförordningen. 
5 EU-domstolens dom av den 4 maj 2023 i mål C-487/21. 

Integritetsskyddsmyndigheten 
 

Diarienummer: IMY-2023-4559 
Datum: 2023-06-12 
 

3(3) 

 

Hur man överklagar 

Om ni vill överklaga beslutet ska ni skriva till Integritetsskyddsmyndigheten. Ange i 
skrivelsen vilket beslut ni överklagar och den ändring som ni begär. Överklagandet ska 
ha kommit in till Integritetsskyddsmyndigheten senast tre veckor från den dag ni fick 
del av beslutet. Om överklagandet har kommit in i rätt tid sänder 
Integritetsskyddsmyndigheten det vidare till Förvaltningsrätten i Stockholm för 
prövning.  

Ni kan e-posta överklagandet till Integritetsskyddsmyndigheten om det inte innehåller 
några integritetskänsliga personuppgifter eller uppgifter som kan omfattas av 
sekretess. Myndighetens kontaktuppgifter framgår av beslutets första sida.  

  

